[
  {
    "title": "Episode 31 – Sabah",
    "audio_url": "audio\\4239425-sabah.mp3",
    "gpt4o_transcribed_text": "مرحبا، أنا دارين. بحلقة اليوم رح نحكي عن أسطورة الأساطير وجميلة الجميلات. سيدة من لبنان حملت ألقاب كتيرة، مثل صوت لبنان، الصبوحة والأسطورة. وكانت من أوائل الفنانات اللي غنوا على أشهر مسارح العالم. تابعونا بحلقة مميزة وممتعة عن الفنانة صباح. قبل ما بلش، لازم أخبركن عن كمية الحماس اللي حسيت فيه لما بلشت حضر لهالحلقة. لأنه صباح مش بس فنانة عالمية ومشهورة، بس كمان في بحياتها محطات إنسانية ومواقف شخصية رائعة. وأخبار عن علاقتها بفنانين جيلة بتخلي حياتها مثل الصندوق الأسود اللي مليان حكاية ما بتساعن حلقة واحدة. اسمها الحقيقي جانات جرجرس الفغالي. خلقت بعشرة شن الثاني سنة 1927. بضيعة جبلية مشهورة بجمال أصوات سكانها. واسمها ضيعة وادي شحرور. ومن هون لقبوها باللقب الأحب على قلبها، واللي هو الشحرورة صباح. نسبةً لعصفور اسمه الشحرور وعنده صوت رائع. كل الضيعة كانت تعرف مدى جمال صوت صباح. فكانت تشارك بحفلات الضيعة وتغني على المسرح. ومرة شافتها منتجة سينمائية لبنانية اسمها آسيا داغر. وعجبت كتير بجمالها وبصوتها. فطلبتها للقاهرة عاصمة مصر لتمثل بالسينما المصرية. وهيك بلشت الصبوحة أول خطواتها نحو النجومية. المنتجة آسيا داغر كلفت الملحن المصري المشهور رياض الصنباطي إنه يمرن صوتها. وقاموا بتغيير اسمها من جانات لصباح. الجدير ذكره إنه عمّلة صباح كان من أشهر الشعراء وكان لقبه شحرور الوادي. فحب الجمهور إنه صباح تحمل لقب كبير ورنان مثل عمّ الشاعر. بما إنه مصر أم الدنيا ومنبر كبير لينطلق منه كل الفنانين العرب لقيت صباح نجوميتها بمصر. وهي الفتاة الشقرة الطويلة القامة والجميلة الوجه والرائعة الصوت. وتهاتفوا عليها المخرجين والممثلين وصارت صباح اسم كبير بين نجوم السينما. قدمت صباح للسينما ما يقارب مئة فيلم خلال مشوارها الفني اللي استمر حوالي النصف قرن يعني خمسين سنة مع أشهر عمالقة الفن بهيداك الزمن. من أبرز أفلامها القلب له واحد مع أنوار وجدي بلبل أفندي مع فريد الأطرش ظلموني الحبايب مع عيماد حمدي شارع الحب مع عبد الحليم حافظ وليلة بكى فيها القمر مع حسين فاهمة واللي يعتبر من روائع السينما الكلاسيكية العربية. مش أبدعت الصبوحة بس بالتمثيل بل كمان بالغناء ولحن لكبار الملحنين وكتب لأشطر الشعراء ونظرا لعدد الأغاني الكتير اللي أنجزتن الصبوحة بحياتها دخلت موسوعة جينيس كأكبر إرث فني بالتاريخ بما يزيد عن 3000 أغنية. الشحرورة صباح تعتبر تاني فنانة عربية بعد أم كلثوم بأواخر الستينات اللي وقفت وغنت على خشبة مسرح الأوليمبيا ببريز ودار الأوبرا بسيدني أستراليا وكتار من مسارح لاس فيجاس والعالم الغربي. أما بالمسرح فتخطت أعمالها 23 مسرحية مع عمالقة المسرح الأخوين رحباني والفنان روميو لحود وكتار غيرن. وهالمسرحيات برمت فيها العالم وعردت بأهم المهرجانات المحلية اللبنانية مثل مهرجان بعلبك وجبال وبيت الدين. من أشهر مسرحياتها مسرحية موسم العز اللي قدتها بصوتها الجبل الرائع مسرحية دوليب الهوى اللي تميزت بدلعها المحبب أثناء أداءها هالعمل ومسرحية الأسطورة اللي من وراها أضيف لقب الأسطورة لصباح. وأخيراً مسرحية القلعة اللي تقدمت بمعبد قديم بقلعة بعلبك الشهيرة واللي تعتبر من أهم المراكز السياحية بلبنان والعالم العربي. وقفت صباح تحت عواميد هالقلعة الجبارة وغنت فيها واحدة من أهم أغانيها عن القلعة اللي بتقول قلعة كبيرة وقلب كبير وبيساعد دنيا كلها اشتقنا عليكي كتير كتير وحلة نرجعلك حلة متل كل الفنانين صارت حياة صباح الشخصية تحت الضوء وعلى عكس الآخرين هالشي ما كان يزعجها وكانت تجاوب على كل الأسئلة عن حياتها الشخصية بكل صراحة ومحبة. تزوجت الشحرورة صباح سبع مرات من مشاهير وأشخاص عاديين صاروا مشاهير بعد ارتباطهم فيها. من أشهر أزواجها زوجها الأول نجيب الشماس واللي أنجبت منه ابنها الدكتور صباح شماس وعازف الكمان المصري أنور منسي اللي أنجبت منه بنته الوحيدة هويدة وفادي لبنان الكوريغراف الشهير اللي عاشت معه أطول فترة من حياتها وهي 17 سنة. كانت معروفة صباح بكرمة الكتير وصرفها بدون حدود على ضيوفها وأحبابها وكمان عرفت بأسوتها وشدتها بالبيت مع ولادها وتحديدا بنت رويدة اللي من كتر تعلق صباح فيها غنت لها بالمصري دي حبيبة أمها يا أخواتي بحبها يا أخواتي يا أخواتي يا أخواتي بحبها دي حبيبة أمها هويدة كانت تقول إن الصبوحة كانت صاحبة الرأي الأخير بالبيت وكان عندها هيبة وحضور على كل الموجودين ويمكن قد ما كانت ناجحة اتأثرت فيها بنتها كتير وحاولت تدخل عالم التمثيل بس ما حلفها الحظ وما نجحت كتير فقررت تسافر وتقضي حياتها بأمريكا لما بدنا نحكي عن القسطورة صباح لازم نذكر جمالها الأخاذ وشعرها الأشقر الطويل ودحكتها الرنانة المشهورة اللي كانوا محط إعجاب الجماهير أما أزياء أو فساتينة فكانت تتحدد موضة السنة وكانت سيدات المجتمع الراقي كلن يخيطوا مثل تياب الصبوحة أو ينطروا أي مناسبة ليشوفوا طلتها كيف راح تكون اهتمام صباح بالموضة خليها تصرف لكتير من أموالها أيضا على الملابس اللي ما زالت عيلتها محتفظة فيهم بحالة جيدة ويمكن يقرروا يوما ما يبيعون بمزاد علني مثل كل مشاهير العالم بعض دور الأزياء قاموا باختراع نوع جديد من الأقمش اللميع الخاصة بفساتين السهرات وأطلقوا عليه اسم قماش شعر صباح واللي أنا كمان بفترة من حياتي خيطت فسطان منهم متاحف كتير عملت مجسمات من الشمع لصباح مثل متحف قصر موسى ومتحف مادام توساد ببريز لتخليدها كواحدة من أقوى حناجر العالم وصاحبة أطول قوف بتقولها مطربة عربية ولنوضح شو يعني قوف فهي كلمة شعبية لبنانية تتكرر ببداية المواويل والموشحات اللي هن نوع من أنواع الأغاني التراثية المحلية بيشتهروا فيها أبناء الجبل والقرى بالبنان وبيبلش الموال بكلمة قوف قوف قوف كنوع من الدعوة للجمهور انه يسمع وجرت العادة انه المغنيين يمدوا كلمة قوف على طول نفسهم كدليل على الخامة وقوة صوت المغني قامت احدى شركات الانتاج بتصوير مسلسل عن حياتها سنة 2011 اسمه الشحرورة وكان من بطولة الممثلة والمطرب اللبنانية كارول سماحة ولكن هويدا بنت صباح بتقول انه ما أعطى هالمسلسل حق لنجومية وفن الشحرورة وكان في كتير من المعلومات الخاطئة عنها أما صباح فالتزمت الصمت وما علقت مثل عادتها بكل حياتها انه ما بتحكي إلا عن الأشياء اللي بتحبها ب26 تشرين الثاني سنة 2014 توفت الصبوحة عن عمر 87 سنة وتعتبر جنازة الفنانة صباح من أغرب الجنازات بالعالم لأنها طلبت قبل وفاتها انه نهار دفنها يكون يوم فرح وسعادة وما حدا يحزن وهيك صار تحول يوم وفاتها ليوم مهرجان شعبي حاشد عزفت فيه أغانيها ورقصت الناس بالشوارع وكبت على نعشا الورد والرز كدليل على الفرح والسعادة اللي عاشت كل عمرها تنشرن اتخلدت واحدة من صور صباح المشهورة على أحد أبنية شارع الحمرة الرئيسية عبر استخدام فن الجرافيتي وحواليها للصورة مجموعة من كلمات أغانيها مثل يا نا يا نا يتعبني ساعات ساعات أحب عمري وعشق الحاجات ومسيناكن مسونا وعالبوابة لقونا ونزقفته كتير كتير بتكونو بتحبونا خلصت حلقتنا الغنية عن أسطورة صباح بتمنى تكونوا استمتعتوا فيها وتحمستوا تتفرجوا على الإرث الفني الكبير وتسمعوا أغانيها اللي بتنشر الفرح أنا دارين لقوني بحلقة جديدة قريبا"
  },
  {
    "title": "Episode 29 – Mouneh (food provisions)",
    "audio_url": "audio\\4104431-mouni-food-provisions.mp3",
    "gpt4o_transcribed_text": "مرحبا وأهلا وسهلا فيكن بحلقة جديدة من Language Wave. أنا لين، واليوم رح أحكي لكم عن المونة. في كتير أمثال شعبية عن المونة معروفة عند اللبنانية بالضيعة والمناطق الجبلية، مثل عب النملية رجعة الشتوية، موّن لعيالك وشيل الهم عن بالك. بحلقة اليوم رح نحكي أول شي عن المونة وأهميتها بالنسبة لللبنانية إجمالاً وخاصةً لأهل الضيعة. وبعدين رح نحكي عن أقصام المونة، فوايدها، من وين منجيب المواد الأولية للمونة، وين من حطها، إمتى منبلش نعملها، أشكال المونة وأصنافها، وكيف منعملها. ومن بعدها رح أخبركن عن تجربتي بمساعدة خالتي بتحضير نوع من المونة. المونة هي واحدة من مميزات المطبخ اللبناني تراثة، والمونة عبارة عن تخذين أكل ومشروبات وتدفئة لموسم البرد والتلج، وخاصةً بجبال لبنان وقت يصير صعب التنقل وشرى الأكل. تنقسم المونة اللبنانية لخمس مجموعات. المجموعة الأولى هي اللحوم، المجموعة الثانية ألبان وأجبان، المجموعة الثالثة الحبوب، المجموعة الرابعة الخضرة والفواكه، والمجموعة الخامسة حطب ومزود. وبما أنه معظم أهل الضيعة اللبنانية بيزرعوا أرضن، ومعظم الأوقات بيبقى عندن زيادة بالمزرعات، قدروا إنه يخزنوهن بطريقة المونة بمحل بعيد عن الحرارة والرطوبة، ليحافظوا على نكهتها وقيمتها الغذائية، ولتبقى منيحة لسنة كاملة. وزمان كانوا أجدادنا يخزنوا المونة بغرف خاصة أو بخزانة خشب كانوا يسموها نملية. بآخر أيلول ومع بداية تشرين بتتحول الضيعة لورش عمل تحضير المونة. بيشاركوا كل أفراد العيلة بتحضير المونة وتخزينها من الفواكه مثل التين اليابس، الخضرة مثل الملوخية، الألبان والأجبان مثل الكشك، الحبوب مثل البرغل والفريكة، اللحوم مثل القورمة، والمزود أو الحطب يلي كانوا يجيبوه من الغابة والشجر اليابس تدفيهم بفصل الشتاء. وغيرون كتير من أنواع المونة. وهلأ رح نحكي عن عملية تحويل المنتجات الزراعية لمونة. فاللحمة مثلاً منحولها لقورمة من خلال طبخ شقف لحمة مع الدهن والملح. وبتضاين لمدة سنة. والقورمة مع البيض هي من الأكلات اللبنانية المشهورة. والحليب منعمل منو الجبن البلدية البيضة واللبنة والشنكليش، واللي هو عبارة عن طابات لبنة صغيرة مغمسة بالزعتر المجفف. وما مننسى كمان السمن البلدة والكشك. والكشك هي أكلة لبنانية معمولة من برغل ولبن ولبنة وبتتاكل كشوربة وبيبين عمل منو منقش. والحبوب مثل القمح بعد ما يحصدوه بيسلقوه وبيجففوه على سطح البيت وبعدين بيطحنوه بالمطحنة ليعملوا منو برغل. والبرغل مثلاً بينحط بالتبولة والكبة. والخضرة مثل الخيار، المقتة، اللفت، القرنبيض، الجزر، والملفوف بينكبسو بالمي والملح والخل. وغير أنواع من الخضرة مثل الملوخية والزعتر والنعنى بيتجففو بالشمس. والفواكه بتتمون بأربع طرق. مربّة مثل مربّة المشمش، شراب مثل شراب التوت، مجفف مثل التين والزبيد، ودبس مثل دبس العنب ودبس الرمان. وهيك منكون حكينا عن أهم الأكلات والمشروبات اللي بيخزنها اللبنان لفصل الشتاء. من سنتين وبفصل الشتاء، عظمتني خالتي يلي عايشة بالضيعة بالجبل إن اطلع أضي نهار عندها. وأول ما وصلت، حطينا الحطب بالصوبيا لنتدفة. وقمنا لنحضر أنا وياها ترويقة ضيعاوية من مونة البيت يلي هي عملتها بالصيفية اللي قبل. حضرنا نهارة صفرة من مونة البيت مثل البتنجين المكدوس المحشة بالجوز والفليفلة ومغمس بالزيت، منقش كشك وزعتر وزيتون ولبنة بخبز المرقوق مع كباية زهرات. كانت الترويقة كتير طيبة وصحية، وأكتر شي حبيته فيها هو الكشك. لدرجة إني طلبت من خالتي تعلمني كيف بيعمل الكشك. فعلت لي إنو إجي لعندها لنعمل الكشك سوا بالصيفية. وفعلاً هيك صار، رجعت زرتها بالصيفية وعملنا كشك سوا. أول شي غسلنا البرغل وطلعناه على سطح البيت حتى ينشف تحت أشعة الشمس. وتاني يوم بعد ما نشف البرغل من المي زدنا له لبن وصرنا نفركن. والنهار اللي بعده زدنا له لبنة حمضة. تركناها لمدة أربعة أيام وبعدين عجنناه وقطعناه قطعة صغيرة وحطيناه على قماش تحت الشمس. وكل ثلاثة ساعات كنا نطلع على السطح ونفركه بإيدينا حتى ينشف بسرعة. وهيك بعد شي أسبوع أخدناه على المطحنة وطحنناه لحتى صار كشك ناعم مثل طحين. وخزناه بمراتبين بعيدة عن الرطوبة وأشعة الشمس. وأخدتن معي على البيت تعمل منن شربة كشك ومنقش كشك. كانت تجربة جديدة وكتير حلوة. وبالفترة الأخيرة زاد طلب اللبنانية على تعلم كيف بيعملوا المونة من خلال دورات تعملها بعض الجمعيات باللبنان. وبعد كل هالشي فينا نقول إنو المونة فرضتها الحاجة بس ملغتها تلجي. وبنهاية هالخبرية بتكون خلصت حلقتنا لليوم ومنكون حكينا عن المونة، أنواعها، فوايدها وكيف منعملها. وبكون كمان خبرتكن عن تجربتي بمساعدة خالتي بتحضير الكشك وياللي هو نوع من المونة. وبعد كل أنواع المونة يلي خبرتكن عنها حاب بعرف شو الأكلات يلي جربتوها وشو هن الأصناف يلي حابين تجربوها. وأنا بشوفكن بحلقة جديدة من Language Wave. مع السلامة."
  },
  {
    "title": "Episode 28 – Moussa Castle",
    "audio_url": "audio\\4046114-moussa-castle.mp3",
    "gpt4o_transcribed_text": "مرحبا، أنا دارين. بحلقة اليوم راح نزور قلعة استثنائية بجبل لبنان. اسمها قلعة موسى. وهالقلعة مش بس مميزة بشكلها الهندسي اللافت ومحتويها الجديد. بس كمان وراها قصة تحدي وكفاح ونجاح على مدار ستين سنة من حياة الشخص اللي بناها. توقع قلعة موسى بين منطقة دير القمر وبيت الدين بقلب جبل الشوف بلبنان. سميت بقلعة موسى أو قصر موسى نسبة للسيد موسى عبد الكريم المعماري اللي قام ببناء هالقلعة لوحده بعد قصة مؤثرة راح أحكي لكم إياها. ولأنه الأماكن الأثرية المميزة وراها حكاية حقيقية. كمان قلعة موسى عندها حكاية حلوة ومعبرة. وهالحكاية مرتبطة ببان القلعة السيد موسى اللي خلق سنة 1931 وبقي على مدار هالستين سنة يبني بهالقلعة لتوصل لشكلها الحالي. وحسب الحكاية فموسى عاشق أيام المدرسة بنت اسمها سيدة. كان عمره بوقتها 14 سنة. ولما اعترف لها بحبه ضحكت سيدة عليه وقالت له ما تحكي معي أبدا ولا تمشي حدي. أنا بي عنده قصر وانت صبي فقير. هالكلام القاسي ترك وجع بقلب موسى. ومن هاللحظة صار عنده حلم انه يعمر قصر كبير أحلى من كل القصور الموجودة بمنطقته. وصار موسى يقضي وقته بالصف عم يخطط ويرسم قلعة أحلامه. ومن هون زاد عنده اهتمام كبير بفن العمارة والبناء. ومرة من المرات بالصف طلب منه الأستاذ انه يرسم شجرة وعصفور. فقام موسى ورسم القلعة اللي بخياله. زعل كتير الأستاذ وصرخ على موسى وضربه بقضيب الرمان. ومسك الرسم وخزقه قدام الصف كله. هالحدث المؤلم وجع موسى كتير وعمل له إحراج كبير قدام رفاقه بالصف. وتحديدا قدام سيدة البنت اللي بيحبها. فلم لم الرسم المخزقة واتطلع بأستاذه قال له راح تشوف هالقلعة راح تصير حقيقية بيوم من الأيام. وترك موسى المدرسة للأبد وراح يحقق حلمه ببناء القلعة. وكان عمه لموسى ساكن بمدينة صيدة بجنوب لبنان واسمه عيسى المعماري. وكان عيسى يشتغل بترميم القلاع والقصور الأديمة. فقرر موسى يشتغل مع عمه بترميم قلعة صيدة البحرية بدون ما يعرفوا عائلته انه ترك المدرسة سنة 1945. واستمر موسى بالشغل مع عمه لمدة 4 سنين واكتسب خبرة كبيرة بترميم الأماكن الأثرية وصار مشهور. وكلفوا أحد الأمراء بترميم قصر بيت الدين والمتحف الوطني اللبناني. ومن هون انطلق موسى المعماري بموهبته بالترميم وتجديد كل ما هو تراثي وقديم. وصار يجمع مصاري ليقدر يشتري قطعة أرض ويبني عليها قلعة أحلامه. ولما بيحكي موسى عن هالمرحلة دايما بيقول انه إصراره على تحقيق حلمه كان بسبب رضا أمه عليه. واللي كانت دايما تصلي وتدعي له وتقول يا رب خلي التراب بين إيدين موسى يقلب دهب. وفعلا هالدعوة بنظر موسى خلته ينجح ببناء قلعة أحلامه بدءا من سنة 1963 هو وزوجته ماري. وقلعة موسى مكونة من 6540 حجر ضخم ومبنية على مساحة 3500 متر مربع. وكل حجر من هالحجار الكبيرة نحتها موسى بإيديه ولوحده وعليهم رسومات وأشكال مختلفة لأشياء تراثية وحيوانات ورموز وحروف قديمة. وهالشي زاد هالقلعة تميز وجمال وخلى كل السواح يقصدوها على مدار السنة. وهالقلعة مثل ما سبق وذكرت بقي موسى المعماري كل حياته يبنيها ويطور فيها ويحسن واحتاج ستين سنة ليخلصها. ولازم نذكر أنه كتار من الرجال السياسي والأغنياء ساعدوا موسى بالمصاري لأنهم آمنوا بحلمه وبقدرته على العمارة حتى لو ما كان درسها. تميزت بموقع الحلو على الطريق العام وأبراجها العالية وطبقاتها للتلاتة وبعد ما انتهى من بناءها من الخارج ابتدى يعمر غرفها من الداخل. كانت كل غرفة مليئة بالمجسمات المتحركة على الكهرباء. هالمجسمات هي لأشخاص وحيوانات بتجسد حياة القرية اللبنانية. وكل غرفة مختلفة عن التانية وتحكي حكاية ما بتشبه اللي قبلها. ومش بس هيك قرر موسى المعماري أنه يضم مجموعة من الأسلحة الأديمة القليلة الوجود وصار عددهم أكتر من 16 ألف قطعة سلاح. وأطلق على هالجزء من القلعة اسم المتحف الحربي والتراثي. وتعد هالمجموعة من الأسلحة من أكبر المجموعات قيمة وأهمية بمنطقة الشرق الأوسط. مثل ما كانت هالقلعة حلم شخصي صارت نموذج بجسد الحياة اللبنانية بين القرنين التسعة عشر والعشرين. وبالضم هالقلعة أكتر من 30 غرفة فيها حوالي 160 تمثال متحرك بجسد الحياة الاجتماعية والمهن البسيطة بالقرية اللبنانية. بتفوت على القلعة عبر جسر خشبة معلق بالهوى منقوشة عليه عبارة دخلناها شبابا وخرجنا شيبا كدليل للوقت الطويل اللي أخدته بناء هالقلعة. الصالة الكبيرة تعتبر مثل متحف بيستعرض فيه كل الحرف اليدوي الأديمة مثل الحداد والنجار والصياد والفلاح. وكمان مجموعة من مجسمات السيدات اللي بيشتغلوا بالأعمال المنزلية وبيفرجونا كيف المرأة بالريف اللبناني كانت تعيش. بتلاقي كمان راعي الغنم وعاسفين على آلات موسيقية قديمة مثل الدف والربابة والعود. وخلال تنقلاتك بممرات القلعة بتشوف مجسمات رائعة لرجال دين ورجال سياسي وفنانين لبنانيين تركوا أثار كتير مهمة بتاريخ لبنان. وبآخر ممرات القلعة بيستعرض موسى قطع من المعادن والأحجار الكريمة. وكتب تحت منن عبارة علمتني الحياة أن العالم لن يتوقف عن الاستمرار بعد موتي والأرض لن تحجم عن دورانها والشمس لن تكف عن شروقها وغروبها. قدام القلعة أنشأ موسى برك مائية وسحات حواليها مقاعد متعددة الأشكال. وإلى جنبهم قلعتين صغيرة للمناسبات الخاصة. وطبعا ما بيكتمل المشهد القروي بدون حصان وحمار وعربة خيل بالساحة الخارجية للقلعة. اللي تعتبر نموذج مصغر عن حياة الضيعة اللبنانية. وأكتر شي ممكن يلفط نظركن هو مدى الدقة اللي صممت ونفزت فيها المجسمات البشرية المتحركة. واللي بترتدي ملابس حقيقية اشتراها موسى من أصحاب الحقيقيين. وبتجسد الموضة بوقته. ولأن الإهانة اللي حصلت لموسى أيام المدرسة كانت قاسية وصعبة تتنسى بسهولة. قام موسى بتسجيد التلميذ بالصف بإحدى الغرف. وعمل مجسم للأستاذ وبإيده أضيب الرمان هو ورافع عليه وبدو يضربه. ومش بس هيك قرر موسى يعمل الباب الرئيسي للقلعة واطة. كرمال لما يزور أستاذه اللي أهنه وحبيبته سيدة يحنوا راسهم. متل كأنهم راكعين قدامه هني وفايتين على القلعة. انتقاما من الإهانة اللي عملوه فيه. ولكل اللي حابب يعرف إذا هالشي تحقق. فبالفعل سيدة لقاها موسى بعد ما هاجرت على نيويورك. وطلب من أصدقاء مشتركين انه يجبوها على القلعة بلا ما يقولوها مين صحبة. وفعلا هيك صار وفجأة موسى. أما أستاذه فتوفى قبل ما يزور القلعة. ولكن كان سمع عن إنجاز موسى العظيم. أنا شخصيا زرت قلعة موسى أكتر من مرة. وبأحدى المرات التقيت فيها على الجسر الخشبة. وكان عم يشتري قطعة سلاح قديمة ورثها شاب من جده. بقيت معطرته وأخدت صورة معه على الجسر هو وحامل البارودة ومبتسم ابتسامة كبيرة. هالقلعة مش بس معلم تاريخي وفني متميز. بس كمان حكاية نضال وإصرار ونجاح لموسى المعماري اللي ما خلى ولا أي حدا يسرق حلمه. حلمه اللي صنعه بإيديه ليصير تحفة من أجمل أماكن لبنان السياحية. خلصت حلقتنا عن قلعة موسى لليوم. بتمنى تكونوا استمتعتوا فيها. أنا دارين لقوني بحلقة جديدة قريبا."
  },
  {
    "title": "Episode 30 – Lake Qaraoun",
    "audio_url": "audio\\4208960-qaraoun-lake.mp3",
    "gpt4o_transcribed_text": "مرحبا وأهلا وسهلا فيكن بحلقة جديدة من Language Wave. أنا نعيم واليوم حنتعرف على بحيرة القرعون وهي أكبر بحيرة بلبنان موجودة بمنطقة البقاع الغربي. البحيرة يلي عمرها أكتر من ستين سنة بقيت نظيفة فترة طويلة لكن من كم سنة تغيرت بسبب التلوث. حنحكي أكتر عنها بهيد الحلقة. أول مرة سمعت ببحيرة القرعون سنة 2002. وقتها أخدونا رحلة بالمدرسة أنا ورفقاتي لهونيك وبعدني لهلأ بتذكر هيداك النهار يلي تعرفت فيه على البحيرة. يومتها انطلقنا بالباس من بيروت على البقاع وبعد حوالي ساعة ونص وصلنا وأول شي ملفت كان لون المي الأزرق يلي بيمتد على مساحات واسعة بين سلسلة الجبال الغربية والشرقية للبنان. خلال رحلتنا كانت عم ترافقنا معلمة الجغرافيا يلي خبرتنا قصص ما كنا نعرفها عن البحيرة. تخيلوا إنه هالمساحة الكبيرة من المي ما كانت موجودة قبل سنة 1959. ليش؟ لأن ببساطة هيد البحيرة اصطناعية يعني تكونت بعد إنشاء سد القرعون على مجرى نهر الليطانة. وهالسد ارتفاعه 60 متر وطوله حوالي كيلو متر. وهيك صارت تتجمع المي ورا السد وصار عنا أكبر بحيرة باللبنان. ومساحتها 12 كيلو متر مربع يعني تقريباً أت لتين مساحة مدينة بيروت. وهالبحيرة في شخص إلو الفضل بإنها موجودة وهو المهندس اللبناني الراحل إبراهيم عبد العال يلي كان صاحب فكرة إنشاء البحيرة. وكان هدفه توليد الكهرباء وسقاية الأراضي الزراعية وتأمين مي شرب لعدد كتير كبير من اللبنانيين. خلال الرحلة على البحيرة بتذكر إنه أحلى شي كان لما ركبنا بشخطورة صغيرة لنعمل كزدورة بقلب المي. وبهايد الكزدورة أخدونا على مفيد البحيرة يلي هو متل بالوعة بتشبه بالوعة البانيو. نفس الشكل بس طبعاً الموجودة بالبحيرة حجم كتير كبير. نعملت لتصب فيها المي إذا زادت عن حدا. عادةً هيك بصير إذا شتت الدين كتير بفصل الشتة. طبعاً مش نحنا الوحيدين يلي كنا هونيك. كان في كتير مراكب بحرية رايحة جاية وبقلبها ناس. هالناس هني سياح متلنا مثلن جايين من مناطق لبنانية تانية وفي منن أجانب. وعادةً السياح بيقصدوا البحيرة لأن من بين أفضل عشر أماكن بالبنان. خصوصاً بفصل الربيع لأن بتكون صارت مليانة مي على الآخر بعد فصل الشتة. بعد حوالي نص ساعة من الكزدورة بالمي رجعنا على شط البحيرة وصار وقت نفوت على مبنى مراقبة الطيور يلي هو عبارة عن أربع طوابق. هالمبنى الوحيد يلي ما في غيره موجود حول البحيرة الهدف منه مراقبة واكتشاف آلاف الطيور يلي بتزور البحيرة سنوياً خلال موسم الهجرة. موسم الهجرة بالنسبة للطيور هو لما بينتقلوا من أفريقيا على أوروبا أو العكس. بس كمان في طيور مثل البط والوز موجودة دايماً بالبحيرة يعني ما بتهجر ع مناطق تانية. وصار وقت الغداء وتوجهنا على مطعم من المطاعم الموجودة حول البحيرة. وأول شي سألونا إيه شو نوع السمك يلي بتحبوا تاكلوه؟ والسمك هونيك عادةً بيكون طازة يعني من البحيرة مباشرةً يلي بعيش فيها ست أنواع من السمك. ومن بين هيد الأنواع الترويت النهري وهو أهم الأنواع يلي بيفتشوا عليها الصيادين المحترفين لأنه مصدر رزقن. وهالصيادين كل يوم بينطلقوا بمراكبن ليتصيدوا السمك ومن بعدها بيبيعوهن للمطاعم الموجودة حول البحيرة. وفعلاً كانت طعمة السمك كتير طيبة. الطيور والسمك يلي حكينا عنها ممكن تشوفوها إذا رحتوا على البحيرة. بس في أنواع تانية موجودة يمكن ما تشوفوها وهي حيوانات برية بتعيش بمحيط البحيرة وبين الشجر والأراضي الزراعية. مثل الخنزير البري والواوي والضبع المخطط وعدة أنواع من الضفادع والحياية. كل شي حكيناك كان من 18 سنة بس اليوم تخير الوضع وما عادت البحيرة متل قبل. وآخر مرة شفت البحيرة كانت من كم شهر على التلفزيون. كانوا عم يحكوا عن مشكلة التلوث فيها يلي صارت كتير كبيرة. وكان المشهد فظيع. مية البحيرة يلي كان لونه أزرق صار لونه أخضر والبحيرة فاضية من المراكب والناس. والبحيرة يلي كان ينحكى من زمان عن جمالها وعن السياحة فيها اليوم صار الحكي عن مشكلة التلوث فيها. وهالتلوث هو يلي غير لونه من الأزرق للأخضر بسبب بكتيريا خطيرة انتشرت فيها. أول سبب للتلوث هو أنه كتير من الضيع الموجودة حول نهر الليطانة بتصب مجاريرها بالنهر. والمجارير يعني مياه الصرف الصحي يلي بتطلع من البيوت السكنية. تاني سبب هو أنه كمان في مصانع ومعامل بتتخلص من المي الوسخة عن طريق رمية مباشرة بالنهر. وهيك بيحمل النهر كل هالملوثات من عدة مناطق. وآخر شي بيصبه بالبحيرة. وشهر بعد شهر وسنة بعد سنة صارت المشكلة كتير كبيرة. وهيك اختفى السمك من البحيرة وخسروا الصيادين شغلن وتوقفت المراكب السياحية عن العمل. وصاروا أصحابها بلا شغل. وحتى الطيور المهاجرة يلي كانت تستريح بالبحيرة وتشرب من ميتها خفت أعدادها كتير وصارت تفضل تشرب من محلات تانية غير البحيرة. ومش بس هيك حتى المطاعم والأوتالات حول البحيرة يلي كانت تستقبل الزوار صارت فاضية. وما عادت البحيرة من بين أهم الأماكن السياحية بلبنان. وقبل ما تخلص حلقتنا في شغلة مهمة وهي أنه تلوث البحيرة مش نهاية الطريق. يعني البحيرة ممكن ترجع مثل ما كانت قبل نظيفة وحلوة وترجع الناس عليها وكمان الطيور والسمك. وهالشي ممكن يصير قريبا لأن المجتمع المدني عم يتساعد مع الضيعة ليوقف التلوث. والدولة كمان عم تلاحق يلي عم بيسببه التلوث وتجبرن يركبوا محطات تكرير لتنظيف المي الملوثة قبل ما تنزل بالنهر وتوصل على البحيرة. وهيدا كله عم بيصير بإشراف المصلحة الوطنية للنهر الليطاني يلي هي مؤسسة تابعة للدولة وبترائب وبتمنع أي تلوث عن نهر وعلى البحيرة. وزيادة عن هيك البنك الدولي قدم قرض يعني عطى أموال ليساعد بتخفيف التلوث. كل هالشغلات ممكن ترجع البحيرة مثل ما كانت من زمان. وهلأ بتكون خلصت حلقتنا لليوم. تعرفنا فيها على بحيرة القرعون أكبر بحيرة باللبنان ويلي هي بحيرة استناعية يعني من صنع الإنسان مش الطبيعة. وحكينا عن أهميتها بالنسبة للاقتصاد والزراعة والسياحة. بس طبعا هيد الأهمية ما بتكمل إلا إذا توقف التلوث. منتمنى تكونوا حبيتوا الحلقة ومتل العادة إذا عندكن أي تعليقات على الحلقة أو اقتراحات تانية ما تنسوا تشاركونا إيها. وأنا برجع لكن بحلقة جديدة من Language Wave. إلى اللقاء."
  },
  {
    "title": "Episode 24 – Traditional village weddings",
    "audio_url": "audio\\3539764-traditional-village-weddings.mp3",
    "gpt4o_transcribed_text": "مرحبا أنا دارين. حلقتنا اليوم عن أحلى مناسبة بتصير بين الناس وهي العرس. رح نتعرف فيها على العرس القراوي اللبناني. وكلمة قراوي جاي من القرية يعني الضيعة. ومعناتها عرس الضيعة التقليدي. باللبنان بتختلف عادات الأعراس بين عيلة وعيلة وبين ضيعة وضيعة. وهالاختلاف أسبابه كتير. مرات إلو علاقة بالمنطقة ومرات بالدين ومرات بالوضع المادي للعروسين. مشان هيك رح نجرب نحكي بالعموم يعني كلامحة عامة عن المراحل اللي بيمرق فيها العرس اللبناني بالضيعة. الزواج بالضيعة مش بس أمر بهم العيلة يعني عيلة العروسين. بل كمان بيتخطاها للعيلة البعيدة يعني للأرايب. كون العلاقات بالضيعة متماسكة أكتر بكتير من المدينة. والزواج بالضيعة عيد وفرح وبتشترك فيه كل الضيعة. ومرات بيتحول العرس لمناسبة للتصافة والمصالحة بين الأشخاص المتزعلين. وكلمة الفرح هي معنى تاني لكلمة العرس. يعني الناس ممكن تقول رايحين على الفرح أو عنا واجب فرح. وكلمة واجب يعني فعل ضروري وأساسي. وممكن إذا الناس ما قامت بواجب الفرح يزعلوا العيال بين بعضن. ونظرا لأهمية الأعراس والأفراح كتير جمل وتعابير صارت تدخل ضمن أحاديثن. كدلالة على أنه العرس أو الفرح هو المناسبة الأهم بحياتن. مثلا إذا كانوا عم يكلوا بعزيمة بيقولوا إن شاء الله دايما مناكل بالفرح. وإذا زاروا ناس ما عندن ولاد بيقولوا نقشعلك عريس يعني إن شاء الله يصير عندك صبي. وبعد ما يخلصوا شرب فنجان القهوة بيقولوا دايمة بالفرح أو فرحة المحروسين يعني منتمنى نشرب قهوة بعرس ولادكن. وإذا التقوا بشب وعملن شي خدمة بيقولوله فرحتك أو نشوفك عريس. وهالأمنيات والجمل بتنقل كلها للصبيان بس ومش للبنات. باعتبار إنه الصبي هو اللي بيعمل عيلة وبيفتح بيت. ومن هالمنطلق رح ننتقل لأول خطوة قبل عرس الضيعة. لنبلش بجملة بيقولوها الناس بين بعضن أول ما يقرر الشب يتقدم ويطلب إيد البنت. وبيقولو فلان حاطت عينه على فلانة ومعناتها إنه الشب مقرر على البنت اللي بده إياها شريكة حياته. وطبعا هو بيخبر أهله قريبه وبيروحوا وفد من العيلة يطلبوا إيد البنت. ومن بعدها بيخطبوا فترة بهدف يتعرفوا أكتر على بعض لبعدين يتزوجوا. وعرس الضيعة مش متل بقية الأعراس بالمدينة أو الأعراس بالبلدان الأجنبية اللي بتكون يوم واحد. لأنه معظم أعراس الضيعة بيمتد لأسبوع كامل. أول يوم واللي منقله سهرة العيلة. وسهرة العيلة بيعملها كل واحد من العرسين ببيته مع عيلته. يعني مثلا العريس بيعزم كل عيلته قريبه جيرانه ووجهها العيلة. يعني الكبار بالقيمة والعمر. وبخبرهم شو مقرر يعمل يوم العرس. وبستشيرهم بالعزيمة وضيافة العرس وأوقات العرس. ومن بعدها بينعزموا الموجودين على العشاء بالبيت. والليلة التانية هي سهرة العرس. عند العريس بيسموها سهرة العرس وعند العروس بيسموها الجلوي. الجلوي يعني لما النسوين والبنات بيجملوا العروس وبيلبسوها أحسن تياب. وبحطولها كحلة على عيونها وحنة على إيديها وبيصمدوها. بيصمدوها يعني بيقعدوها على مطرح مرتفع وكرسة عالية. وبيصيروا يغنولا ويرقصوا ويرقصوا معون. وبيرجعوا بيلبسوها طرحة العرس الحلوة. وعند العريس بتكون السهرة الشبابية ماشية. فبيجتمعوا الشباب وبيسهروا. وبيرجعوا بآخر السهرة بيروحوا لعند العروس. وبيدور الرقص والدبكة بين الشباب والصبايا. واللي هي كمان فرصة جديدة لحتى شب منهم يحط عينه على عروس. ويوم جديد هو يوم اللي بيمشوا فيه شباب العزيمة للبيوت والضيعة المجاورة لحتى يعزموا على العرس. وهود الشباب بيزوروا البيوت حملين ورود بين إيديهم. وبيبلهوا عن وقت العرس. وبنهاية النهار أهل العروس والعريس بيعزموا شباب العزيمة على عشاء بسيط كتكرين لوقتن اللي قدموه. ومرات إذا كانوا العيلتين مرتاحين مادياً بيعملوا سهرة إضافية مشتركة قبل العرس. بيسموها سهرة العروسين. تقعد فيها العروس ساكتة وحزينة ومبين عليها الزعل إكراماً لعيلتها. ولحتى ما يقولوا الناس إنه مبسوطة ترك بيت أهلها. ومرات بيعطوها منديل لتمسح دموعها إذا تأثرت. والعريس والمعزيم بيدبكوا وبيرقصوا وبيغنوا لساعة متأخرة من الليل. وقبل ما يفلو بيقدمولهن النقل. والنقل الأديم يعني ضيافة العرس البسيطة. مثلاً بيكون شراب الورد، شراب الزهر، الزبيب، الضامة، وجوز ولوز وملبس وراحة وبسكوت. وبعد هيك بيجي نهار كتب الكتاب اللي عند الطوايف الإسلامية بينعمل قبل العرس وعند الطوايف المسيحية اسمه الإكليل وبينعمل بنهار العرس. وكتب الكتاب هو إعلان رسمي بموافقة العريس والعروس على الزواج قدام الأهل. وبمباركة رجل دين اللي بيسأل عن المقدم والمؤخر اللي مقدموا العريس للعروس. والمقدم هو كمية المصاري والدهب والعفش اللي قدمهن العريس للعروس قبل العرس. والمؤخر هو شو رح يقدم للعروس كتعويض مادي في حال لا سمح الله صار الطلاق. وساعتا بيجي اليوم المنتظر اللي هو نهار العرس واللي غالباً بيكون نهار الأحد لأنه عطلة. ببلشوا الستات يحضروا لبرزة العروس. والبرزة جاي من كلمة مبراز يعني لبس أحسن تياب عنده. فبتلبس العروس فسطانة الأبيض وطرحتها وبتتزين بالدهب وبيبخروها بالبخور لتصير ريحتها حلوة. أما بوكال ورود فبالعادة بتكون من أجمل وردات الضيعة وبيقطفول إياها صديقاتها. وأصدقاء العريس بيخدوه لعند الحلاء بالضيعة ليحلقولوا شعره ودقنه وبيقولولوا نعيمان يا عريس. وبس يحين موعد العرس بيروحوا كل المعزيم تبع العريس على جلب العروس. وجلب العروس يعني لما يجيبوا العروس من بيت أهلها على بيت زوجها. فبيروحوا ماشي إذا كان العرس بنفس الضيعة وبالسيارات أو الخيل إذا بغير ضيعة. وبيكونوا عالطريق عم يزمروا ويدقوا ويغنوا وهيدا اسمه موكب العرس. وبيوصلوا لعند العروس بالهرج والمرج. وبيبلشوا رقصوا الخيل على الطبول والشباب تدبك والنسوان ترش رز وتزلغط. وكلمة تزلغط جاي من زلغوطة ومعناتها نوع من الشعر اللي بيقولوه الستات. وبيبلش بكلمة قويها وبيردوا وراها البنات وبيزلغطوا. فمثلاً واحدة من الزلغيط بتقول قويها جبنا العروس وجينا قويها ويا أم العريس لقينا قويها جبنا العروس ببهجة قويها شوفاتنا بالبلد ثرجة. لولولولولولولولولي والستات الكبار بيصيروا يتباروا على أجمل زلغوطة بالأعراس. وبحطوا الأيمة ليشيلها العريس. واللي هي عبارة عن جرن حجر بيدقوا فيه الكبة ووزنه تقيل. ولازم العريس يشيله بإيد واحدة وبيحمله فوق راسه. وهو دلالة على قوته ورجوليته. وإذا ما قدر يشيله بيتقدم حدا من شبابه وبيحمله عنه. المهم إنه بلا ما تنشال الأيمة ما بيعطوا العروس للعريس. وبس تروح العروس عبيتها الجديد بيعملولها عجينة مع خميرة. وبيحملها العريس وبتلزق العروس فوق عتبة البيت الجديد. كدليل للخير والبركة اللي رح تفوت معا على البيت. وكل المعزيم بتنقط العرسان. بتنقط يعني بتقدم نقاط. والنقاط يعني هدايا للعرسان. وبحب أختم مع زلغوطة علمتني إياها خالتي بعرس بنت خالتي لما كان عمري عشر سنين. وبتقول قويها أهلا"
  },
  {
    "title": "Episode 25 – Hassan Kamel Al Sabbah",
    "audio_url": "audio\\3751553-hassan-kamel-al-sabbah.mp3",
    "gpt4o_transcribed_text": "مرحبا وأهلا وسهلا فيكن بحلقة جديدة من Language Wave. أنا لين، واليوم رح نتعرف على مخترع لبناني ساهم بتغيير وتسهيل الحياة على الكرة الأرضية. رح نحكي اليوم عن أدسن الشرق. أي لبناني بيسمع بهاللقب دغري بيعرف أنه عم نحكي عن المخترع اللبناني حسن كامل الصباح. مين هو حسن كامل الصباح؟ حياته، إنجازاته، وليش أعطوه هاللقب، وكيف عم بتم تكريمه بعد موته؟ كل هيدا مواضيع رح نحكي عنها بهالحلقة. مخترعنا اليوم حسن كامل الصباح من مدينة النبطية بجنوب لبنان. خلق حسن كامل الصباح سنة 1894 من بي وإم لبناني. سنة 1901 سجل حسن بالمدرسة الابتدائية الرسمية. وبلش زكيه يبين بعمر سبع سنين، فبتخبر أمه لحسن عن أول تجربة لقاله هو بصغير، وكيف جرب يعمل بلون من ورق يعبيه غاز ويطيره. سنة 1908 نزل حسن كامل الصباح على بيروت وكمل دراسته المتوسطة، وظهر تفوقه بالرياضيات والهندسة. بعد ست سنين، يعني سنة 1914، سجل حسن بالجامعة الأمريكية ببيروت، بالإنجليزية The American University of Beirut، وكمل دراسته بالفيزياء. وبعد سنتين من دخوله الجامعة، اضطر أنه يوقف دراسة لأنه صار بعمر لازم يخدم بالعسكرية فيه. ففات حسن كامل الصباح بالجيش التركي ودخل بالقسم اللاسلكي فيه، وهونيك اختلط بالمهندسين الألمان وتعلم اللغة الألمانية. وهيك صار حسن يطئن خمس لغات، العربية، الإنجليزية، الفرنسية، تركية، والألماني. وتابع مع المهندسين أبحاثه بالكهرباء وترقى لرتبة ملازم أول. سافر مخترعنا ع دمشق ليكمل دراسته بالهندسة الكهربائية، الميكانيكا، والرياضيات. وبعدين رجع على بيروت، ومن بعدها سافر حسن كامل الصباح على الولايات المتحدة الأمريكية ليكمل دراسته. وهونيك درس بمعهد Massachusetts للتكنولوجيا، بالإنجليزية Massachusetts Institute of Technology، لمدة سنة. وبعدين نقل على جامعة ألينوي، وهونيك درس سنتين وأخذ شهادة الماجستير بعلوم الهندسة. وبنفس السنة بعد ما أخذ شهادة الماجستير، بلش يشتغل بمختبرات الهندسة بالGeneral Electric New York. وكانت الشركة تعطي دولار واحد على كل اختراع. وقدر حسن كامل الصباح ياخد أكتر من أربعين براءة اختراع أمريكية وعالمية على أعماله. سجلت اختراعاته بثلاثتاشر دولة، منها الولايات المتحدة الأمريكية، بلجيكا، كندا، بريطانيا، فرنسا، إيطاليا، اليابان، وغيرهم من بلدان. لقبوه بأديسن الشرق، نسبة للمخترع الأمريكي توماس أديسن، يلي اخترع اللمبة الكهربائية. وقدر حسن كامل الصباح يسجل عشرات الاختراعات بمجال الفضاء، السيارات الكهربائية، الأدوات الكهربائية يلي بتقيس الحرارة والضغط، تلفزيون، تكنولوجيا الشاشات، وغيره. وبعد اختراعاته عم تتطبق اليوم بالأقمار الصناعية والمركبات الفضائية. ذكر حسن كامل الصباح قبل وفاته انه كان حابب يرجع على الشرق الأوسط ويطبق تقنيات الطاقة الشمسية بالمنطقة وخاصة بالصحراء العربية. مات حسن كامل الصباح عن عمر 40 سنة بحادث سر. هيدا هو المخترع العرب الوحيد يلي اخد لقب فتى العلم الكهربائي من معهد المهندسين الكهربائيين الامريكيين. المدينة اللبنانية يلي حسن منه عملت له تمثالين بالمدينة تكريما لقلوب. وكل سنة تعمله حفل تكريم تحكي فيه عن حياته، إنجازاته، وطموحاته. وأنا شخصيا حبيت أحضر كيف بتم تكريم هالمخترع بمدينة النبطية. فالسنة الماضية فتشت على الانترنت ولقيت انه سنوية حسن كامل الصباح، المدرسة يلي سميت على اسمه رح تعمل حفل تكريم للمخترع وكانت الدعوة عامة. فقررت روح على المدرسة وأحضر الاحتفال. مجرد ما فتت لهونيك شفت العالم اللبناني وصور لهالمخترع العظيم وعبارات مكتوبة على بطاقات ومحطوطة على حيطان المدرسة تحكي عن حياته وإنجازاته. وأجمل عبارة لفتت لنظري هي أينشتاين عالم أدسن مخترع وحسن كامل الصباح عالم ومخترع. بلش الاحتفال بالنشيد الوطني وأكيد الكل بده يوقف إكراما للنشيد. وبعدين طلع مدير المدرسة على المسرح وصار يحكي عن حسن كامل الصباح عن حياته هو صغير وكيف قدر بإصراره وطموحه وصبره بالرغم من كل الصعوبات يلي وجهها أنه يوصل ليصير مخترع وتتسجل اختراعاته بكتير من دول العالم. كمل المدير حكيه عن حسن كامل الصباح وحكيه عن أهم إنجازاته وكيف فادت البشرية وكيف عم تتطور اختراعاته بالعالم. وبالأخير أهدى المميزين والمبدعين بالمدرسة ميدالية سميها ميدالية حسن كامل الصباح. طلعت من المدرسة مبسوطة لأن شفت جيل بيشوف حاله بعلماء بلده وهيدا جيل المستقبل يلي رح يبني هالبلد ويكمل مسيرة هالمخترع ليوصل للإبداع والتفوق. وهيك بتكون خلصت حلقتنا لليوم ومنكون حكينا عن المخترع اللبناني العظيم أدسن الشرق حسن كامل الصباح. وبكون خبرتكن عن حياته لأبه أهم إنجازاته وكمان بكون خبرتكن عن تجربتي بحضور حفل تكريمه بمدينته النبطية. ونحن كالعادة منحب دايماً نسمع اقتراحاتكن وتعليقاتكن على حلقاتنا وأنا بشوفكن بحلقة جديدة من Language Wave. مع السلامة."
  },
  {
    "title": "Episode 26 – Trip to Rabbit Island",
    "audio_url": "audio\\3855044-palm-islands.mp3",
    "gpt4o_transcribed_text": "أهلا وسهلا فيكن بحلقة جديدة من Language Wave. أنا نعيم واليوم بدي أخبركن عن جزيرة موجودة ببحر لبنان اسمها جزيرة الأرنب. هي وحدة من مجموعة جزر حد بعضها تبلغ مساحتها أكتر من 2 كم مربع واسمها محمية جزر النخيل. موجودين ببحر منطقة الشمال وتحديدا مقابل مدينة طرابلس على بعض 5 كم من الشط. ولن تعرف أكتر على هالجزيرة حنروح عليها ونكتشفها وخبركن شو شفنا وشو عملنا. نهار السبت الصبح بكير جهزنا حالنا أنا واثنين من رفقاتي لبسنا تياب سبور وانطلقنا بالسيارة من بيروت صوب الشمال. وطول الطريق نفكر بالجزيرة شوفي عليها وليش اسمها هيك؟ يا ترى في حدا ساكن فيها أو عليها حيوانات برية؟ بعد حوالي ساعة ونص من انطلاقنا من بيروت وصلنا أخيرا على مدينة طرابلس يلي بقولولها عاصمة لبنان التانية. ومن هونيك توجهنا على كورنيش البحر بمنطقة المينة وعلى جنب الطريق شفنا بياع سمك. سألناه كيف بيروحوا على الجزيرة؟ فخبرنا إنه لازم نروح على المينة الصيادين أول شي وهونيك في رحلات بحرية يلي بيحب فيه يركب بالشخطورة وبتوصله على الجزيرة. وهيك عملنا رحنا على المينة واركبنا بالشخطورة ودفعنا كل واحد 10,000 ليرة لصاحب المركب ومشيت فينا الشخطورة بالمي وصرنا نتفرج على صيادين السمك وعلى طيور النورس يلي كل الوقت بيحوموا حول الصفن. نحنا وبطريقنا خبرنا صاحب الشخطورة إنه الجزيرة يلي رايحين عليها هي أول محمية طباعية بلبنان. يعني الدولة بتحفز عليها وبتمنع أي تعدي أو تخريب فيها وبمحيطها من حوالي 30 سنة لليوم. وهي تعتبر من أهم المناطق المحمية بمنطقة شرق البحر المتوسط. وبيجي عليها بالسنة حوالي 160 نوع من الطيور ومنها طيور مهددة بالانقراض. وفي حوالي 10 أنواع من هيد الطيور هايشة كل أيام السنة على الجزيرة وبتتكاسر عليها. صحيح إنها محمية لكن هيدا ما بيعني إنها مسيجة أو ممنوع الدخول عليها. وخبرنا شطير المركب كمان إنه دخولية بتكلف بس 3000 ليرة وهيدا المبلغ بيروح لأعمال الاهتمام والتنظيف على الجزيرة. بعد حوالي ساعة على انطلاقنا من الشط بلشت تبين الجزيرة وقبل ما نوصل مرقنا من حد جزيرتين صغار. خبرنا شطير المركب إنه الجزيرتين يلي عم نشوفن هلأ تابعين للمحمية. وحدة اسمها السنني والتاني الرامكين. ومع كل هالخبريات زاد حماسنا لنوصل على الجزيرة الأساسية يلي رايحين عليها وهي جزيرة الأرنب. وبعد دقيقتين وصلنا بالشخطورة على شط الجزيرة وكان المشهد شي مثل الخيال. كان لون الرمل مثل الدهب عم يلمع والمية قد نظيفة بتشوف السمك كيف عم يسبح فيها. نزلنا من المركب وبلشت جولتنا على جزيرة الأرنب. هيك سموها من زمان لأن كان في عليها أرنب بأعداد كبيرة. لكن السؤال كيف وصلت الأرنب لهون؟ في رواية بتقول إنه الكنسول الفرنسي أيام الانتداب أحضر أرنب على الجزيرة وتكاسرت فيما بعد ولليوم في أرنب ولكن بأعداد قليلة. وفيه كمان عدة أنواع من الزواحف والوطويت وأنواع نادرة من الفراشات ما منشوفها بالعادة. وكل ما مشينا أكتر كل ما اكتشفنا تفاصيل أكتر مثل شجر النخيل المزروعة بمختلف أنحاء الجزيرة بالإضافة لأنواع عديدة من النباتات الساحلية ومنها يستخدم بطب الأعشاب. وبين الشجر والأعشاب وصخور شفنا كيف العصفيرة تتنقل خصوصا طير الهدهد بالإضافة لأنواع تانية من الطيور يلي حجمها أكبر مثل مالك الحزين أو البلشون الرمادي. ومتل ما الجزيرة بتجذب الطيور كمان بتجذب السلاحف البحرية وتحديدا نوعين منها السلاحف الخضرة وسلاحف الرأس الضخم. بتيجي كل سنة على شط الجزيرة لتبيض وتتكثر ببيئة نظيفة ومحمية وبتتغذى على الطحالب والأعشاب البحرية. خاصة أنه بلبنان صارت كتير قليلة الشواطئ يلي ممكن تيجي عليها السلاحف البحرية. ومتل ما في شط رملي على الجزيرة في شط صخري كمان وهيدا الشط بعيش فيه حيوان فقمة البحر يلي تعتبر من الحيوانات المهددة بالانكراد. لكن على هيد الجزيرة الفقمة عايشة بكل أمان وما حدا بيأذيها. صحيح أنه ما في بيوت أو ناس ساكنة فيها لكن الأسهارات الموجودة بتأكد أنه من زمان كانت مأهولة بالسكان. من بين هيد الأسهار كنيسة بنيت بالقرن الثالث عشر وبير مي حلوة وبقايا ملحات تقليدية يعني برك قديمة بيستخرجوا منها الملح. وأكتر من هيك جزيرتان رامكين يلي حد جزيرة الأرنب تحتوي على فنار أو منارة قديمة كانت تستخدم لإرشاد الصيادين أحسن ما يضيعوا بالبحر. بالإضافة لخنادق ومواقع مدفعية قديمة تعود إلى فترة الانتداب. وهيك بتكون هالمحمية نموذج للسياحة البيئية يلي بيحب يتسبح بمية نظيفة أو يمارس هواية الصيد أو الغطس أو يتمشى بالطبيعة بعيدا عن ضجيج المدينة. وكتار بيقولوا أنه هالجزيرة لازم تكون محطة أساسية لأي شخص بيزور شمال لبنان بهدف السياحة. بحسب الإحصاءات كمان أنه حوالي 10,000 شخص بيزور الجزيرة سنويا من مختلف الجنسيات خصوصا المغتربين اللبنانيين. ولكن في شغلة مهمة أنه زيارة الجزيرة متاح فقط بأشهر تموز وقاب وأيلول. أما الأشهر الباقية ممنوع الوصول إليها. والسبب هو عدم إزعاج الطيور المهاجرة والسلاحف البحرية. والسماح لها أنه تستريح لها وتأخذ راحتها وبكون فقط مسموح للزيارات المخصصة للأبحاث والدراسات العلمية. وقبل ما تخلص جولتنا على الجزيرة التقينا برئيس لجنة المحمية عامر حداد يلي خبرنا أنه من حوالي 20 سنة وضعت دراسة لكيفية تحسين الجزيرة مستقبليا وكل الجهات الرسمية وافقت عليها مثل تطوير وسائل النقل والمراكب والزيادة عدد الموظفين المكلفين بمراقبة والاهتمام بالجزيرة ولتسهيل زيارة الناس. لكن فعليا حتى اليوم ما بلشت شغل الجدي حسب الخطة بسبب النقص بالمصاري وعدم اتخاذ القرار من السلطات المركزية. وعلى الرغم من هيك الجزيرة بعدها محمية على طبيعتها مع لاية أي نوع من التعديات وكل سنة بتخلعوا أكتر بسبب الحفاظ عليها. وخبرنا رئيس اللجنة كمان أنه كتير من الدول خصوصا بالمنطقة العربية بيصنعوا على شواطقهم جزر استناعية لتشجيع السياحة البيئية والبحرية. يعني الخلاصة شو بنا أحلى من هيك في عنا هيك جزيرة طبيعية مثل جزيرة الأرنب وباقي جزر محمية النخيل الطبيعية بس المهم نحافظ عليهم. وبنهاية جولتنا قبل ما نرجع نركب بالشخطورة لتوصلنا على الشط التقينا بعدد من السوايح منهم لبنانيين استمتعوا بالجزيرة مثلنا وتسبحوا وتغدوا وتشمصوا. وسألنا البعض منهم عن رأيهم بالجزيرة من بينهم شاب لبناني عايش برا خبرنا أنه هيدي التالت مرة بيجي لهون بس يكون باللبنان خلال العطلة ودايما بينصح أصحابه يلي بيحبوا البحر والطبيعة يجوا لهون. والتقينا كمان بصبية خبرتنا أنه أول مرة بتجي عليها وأنه ما كانت متوقعة فيه هيك شي باللبنان وقالت أنه بتتمنى تبقى الجزيرة على طبيعتها مثل ما هي ويتحافظ عليها للأجيال يلي بعدها. وهيك بتكون خلصت حلقتنا لليوم تعرفنا فيها على جزيرة الأرانيب بشمال لبنان يلي بتتميز بأهميتها الإيكولوجية بالإضافة لدورة بتحريك السياحة والاقتصاد بالمنطقة. ومن سنة لسنة كتير صاروا ينطروا موسم الصيف لزيارة هالجزيرة. نتمنى تكون عجبتكن الحلقة وإذا عندكن أي تعليقات أو اقتراحات شاركونا إيهن. وانترونا بحلقة جديدة من Language Wave."
  },
  {
    "title": "Episode 27 – Two common proverbs",
    "audio_url": "audio\\3952811-two-common-proverbs-2.mp3",
    "gpt4o_transcribed_text": "يمكن واحدة من أصعب الأشياء علينا لما كنا ولاد صغار ونحب نقعد مع الكبار ونتسمع على أحاديثن هي الأمثال. أساساً شو هو المثل؟ وليش الناس خاصة الكبار بالعمر بيحكوا كتير أمثال بأحاديثن؟ هاي الأسئلة كانت تزعجنا نحنا وصغار لأن غالباً الكبار ما كانوا يخبرونا معنى الأمثال وقت نسأل عنن ويقولولنا بعدكن صغار وشو بدكن بهيدا الحكة؟ ومع الأيام نصير نسمع هالجملة أو العبارة القصيرة اللي هي المثل عم تنقال وتتكرر قدامنا بأكتر من موقف بالحياة ومنصير منعرف شو معناته وشو كان قاصد الشخص اللي قال هالعبارة وشوي بعد منصير نحنا نعرف أي متى وكيف منستخدمه لأن بالأخير في كتير أمثال بتحمل عبرة أو حكمة من القصة اللي إجت منها سواء كانت هالقصة حقيقية أو تأليف تأليف يعني ما صارت عن جد وحد اخترعه والعبرة هي متى النتيجة لقصة بتساعدنا نتعلم دروس بالحياة من ناس غيرنا مرقوا بأشياء بتشبه ظروفنا أو قصصنا مرحبا لكل مستمعينا ومتابعينا على لانجوج ويف بحلقة جديدة معي أنا مريم عن الأمثال الشعبية اللبنانية المثل الأول اللي رح نحكي قصته اليوم بيقول الولد ولد ولو حكم بلد وقصة هالمثل بيقولوا إنه بترجع لأكتر من 150 سنة لورا على أيام والي يعني حاكم عثماني كان اسمه محمد علي باشا وكان بيحكم مصر بوقته بيوم من الأيام كان هالوالي عم يتمشى بشوارع مدينة القاهرة اللي هي عاصمة مصر وكان معه مرافقة وحرس هو وعم يمشي بالحارات شاف مجموعة صبيان صغار عم يلعبوا عالشارع بالجلال الجلة هي طابة من حديد أو إزاز صغير كتير وكانت من أشهر الألعاب عند الولاد من زمان وغالبا مع اختلاف الطرق الكتير لهاللعبة الولد اللي معه عدد أكبر من الجلال بتكون فرصه للربح أعلى بكتير الوالي لاحظ واحد من الصبيان لابس طربوش على راسه الطربوش هو لبس قديم وتراثه بيشبه الطائية أخد الوالي الطربوش عن راس الولد وسأله بقداش بتبيعني هالطربوش؟ رد الولد وقاله سعره قبل ما أنت تمسكه كان 10 فلوس الفلس هو عمل مصري قديمة أما هلأ بعد ما إيديك لمسوه صار حقه أغلى من إني أقدر أدره أو أعرفه ضحك الوالي ونعجب بذكاءه للصبي وقاله إذا دفعتلك حقه ألف فلس شو بتعمل بالمصاري؟ رد الولد وقاله اشتري كومي كبير من الجلال حتى خسر فيهم رفقاته بلعبة الجلال اللي عم نلعبه وبعد هالرد من الصبي ابتسم الوالي وقال الولد ولد ولو حكم بلد يعني الولد أو الشخص اللي عنده طيش أو ولدنة بيضل طبعه ومنطقه هايك حتى لو صار غنه وعنده سلطة أو يعني حاكم لبلد أما المثل التاني فبيقول إذا جنوا ربعك عقلك ما بينفعك وربعك معناة عشيرته للشخص أو عيلته الكبيرة أو يعني الناس اللي عايش معن وهو جزء من مجتمعن بيقولوا إنه بقديم الزمان تلوس نهر مدينة بمرض اسمه طاعون للجنون ما خبرونا بأي مدينة وبأي زمن تحديداً بس صاروا الناس كل ما حدا يشرب من النهر بيصير مجنون يعني يفقد عقله وصاروا الناس اللي جنوا يجتمعوا مع بعض ويحكوا بلغة ما يفهموها العاقلين العاقلين يعني الناس اللي ما فقدت عقله أو جنت وفقدت يعني خسرت أو ضيعت أو بطل عنده عقل يعني حاول ملك المدينة يواجه ويحارب هالطاعون والجنون بس بيوم من الأيام بيفيق وبيلاقي إنه الملكة يعني مرته كمان صارت مجنونة وصارت الملكة تجتمع مع ناس تانين فقدوا عقلهم كمان وتشكيلهم عن جنون الملك زوجة طلب الملك وزيره فوراً وقاله يا وزير الملك فقدت عقله وين كان الحرس؟ رد الوزير يا مولاي الملك الحرس كمان نجنه فقاله الملك طيب طلب للدكتور فوراً رد الوزير وقال كمان الدكتور صار مجنون داقت الدنيا في للملك يعني دايق كتير وحس حاله اختنق وقال شو هالمصيبة اللي وقعت علينا؟ مين ضل بالمدينة ما فقد عقله؟ جاوب الوزير للأسف يا سموه الملك ما ضل بالمدينة غير أنا وإنت من جنينا صفن الملك والدايق أكتر وصرخ يا الله معقول احكم مدينة مجنين؟ رد الوزير سامحني يا مولاي بس المجنين بالمدينة عم يدعو يدعو يعني يقولوا شي مش مصبت إنه صح المجنين بالمدينة عم يدعو إنه هن العاقلين وعم يقولوا إنه ما في مجنين بالمدينة غير أنا وإنت رد الملك بغضب وقال شو هالمهزلة هيدة؟ مهزلة يعني مصخرة هن اللي شربوا من النهر وبالتالي هن اللي صابوا الجنون بس الوزير رجع خالف الملك وقاله الحقيقة يا صاحب السموه إنهم عم يقولوا إنه هن شربوا من النهر حتى ما يصيبوا الجنون لهيك نحنا المجنين لأنه ما شربنا يا مولاي نحنا هلأ حبتان رمل هن الأغلبية يعني اللي عددن أكبر وهن اللي بيقدروا هلأ يحددوا شو هن الحق والعدل والفضيلة الفضيلة يعني العفة أو القيم والتصرفات المنيحة وهن اللي هلأ بيحددوا شو هو العقل وشو هو الجنون هون ما هاد الملك يعني ظهر نفس طويل لبرا وقال يا وزير جبلي كباية مي من النهر لأشربها لأن الجنون الحقيقة هو إنك تضل عائل بدنياً ملياني مجنين سواء اتفقنا أو اختلفنا مع العبرة اللي بهالمثل الناس بيستعملوه كتير بأحاديثهم مثلاً إذا كان في شخص اسمه سمير فايت بنقاش مع مجموعة ناس عن موضوع معين وعم يحاول يقنعن بأنه رأيه هو الصح بس الكل عم يخالفوه ومش متفقين مع رأيه بس سمير مصر ومتأكد أنه رأيه هو الصح وهو الحكمة هون بينسحب سمير من الحديث وبيقول إذا جنوا ربعك عقلك ما بينفعك وهيك متل كأن سمير عم يقول للناس إنه ما عاد رح يناقشهم لأنه رأيه هو الجنون ورأيه هو العائل والصح ولأنهم هن كلهم مجنين وهو العائل فالنقاش معهم ما عاد ينفع أو يجيب نتيجة أو ممكن بحالة تانية سمير يعمل تصرف أو يقوم بأي شي وهو مش مقتنع فيه بل وشايفه غلط بس الكل عم يقله إنه هالشي صح وإنه هيك لازم يعمل فبيقول سمير هالمثل بينه وبين حاله حتى يقدر يعمل الشي اللي مش مقتنع فيه لأن الكل شايفه صح فبيعتبر سمير بهالحالة إنه عقله ما عاد ينفعه طبعاً كتير ناس بتختلف مع هالمثل وبيعتبره إنه الإنسان لازم يتمسك بأناعاته وأفكاره إذا كان شايفه صح حتى لو ما ضل أي حدا متفق معه بهالحلقة منكون حكينا قصة متلان واللي هن الولد ولد ولو حكم بلد وإذا جنوا ربعك عقلك ما بينفعك بس انتبهوا شوي من استخدام الأمثال لأنه مرات بتسبب حساسية أو زعل من قبل بعض الأشخاص إذا قلناها وكان فيها تلطيش لألن وهني ما بيتحملوا المزح مثل مثلاً الولد ولد ولو حكم بلد يعني الأمثال مش قواعد دقيقة أو دايماً صحيحة بالحياة في أمثال ممكن تعجبنا ونقتنع فيها ونصير نستعملها وفي أمثال ممكن نختلف معها ومنحب نستخدمها لأنه العبرة اللي فيها ما عجبتنا أو ما حسيناها صح وممكن كمان نكون من الناس اللي ما بيحبوا يستخدموا الأمثال أبداً بس بيحبوا يعرفوا شو معناتهم بحال سمعون بحديث ضلوا بخير وتابعوني بحلقات جديدة دايماً على Language Wave"
  },
  {
    "title": "Episode 22 – Plastic waste",
    "audio_url": "audio\\3478567-plastic-waste.mp3",
    "gpt4o_transcribed_text": "مرحبا من جديد لكل متابعيننا على الLanguage Wave، معي أنا مريم، بحلقة مهمة عن نفايات البلاستيك باللبنان، مبادرات معالجة هالظاهرة المؤذية للبيئة. إذا وقفنا شي مرة خلال النهار وفكرنا قداش في بلاستيك حوالينا بكل شي منستعمله يوميا، رح نتأكد من الدراسات اللي بتقول إنو البلاستيك هو أرخص وأكتر مادة مستخدمة بالعالم اليوم. بيقولوا إذا مش مصنوعة من البلاستيك فهي مغلفة أو محمولة ببلاستيك. خلونا نعد شوية إشياء يومية مصنوعة أو ملفوفة ببلاستيك. قناني مي الشرب، وكريمات البشرة، وأغلب مستحضرات التجميل والتنظيف كلها مصنوعة من البلاستيك. مستحضرات التنظيف يعني مسحيق لتنظيف الأرض والحمامات وأدوية الغسيل وغيرها. وبس يضل عنا شوية أكل بصحن أو جات، منلاقيها أسهل إنو نلفه بورق تغليف بلاستيك. وعادةً نحفظ الأكل واللحومات، والجاج بكيس بلاستيك بالتلاجة. كل هالأغراض منحملها عالبيت من التعاونية أو السوبرماركت بكيس بلاستيك. وبس تخلص أو ناكل اللي فيها، منكبه عالزبالة كمان بكيس بلاستيك. بحسب ما قال نشروا موقع البرلمان الأوروبي آخر سنة 2018، وضح إنو حالياً في أكتر من 150 مليون طن من نفايات البلاستيك، يعني زبالة بلاستيك، بالمحيطات حول العالم. إحصائيات مشروع المحيط الأزرق أو Blue Ocean Project بتقول إنو بـ 2014 كان عنا معدل قنينة بلاستيك وحدة بالمحيط مقابل كل 5 سمكات. وبحسب تقديراتن، هالنسبة رح ترتفع سنة 2050 لتصير 5 قنان بلاستيك مقابل كل 5 سمكات بالمحيط. أكيد كلكم سامعين كيف البلاستيك بالمحيط وبالنهر وبالبحر عم بيقدي لموت الأسماك، وبالتالي خسارة جزء كبير من الثروة الحيوانية المائية. عنا مثلاً الحيتان، الحيتان أو الحوت هو أكبر نوع سمك موجود بالمي، واللي فيه أنواع منها مهددة بالانقراض، عم تبلع كميات كبيرة من نفايات البلاستيك وقت تفتح تمة لتاكل وجبة أسماك بالمي. حسب مشروع المحيط الأزرق كمان، بيحكوا عن حوت اسمه حوت العنبر، وزنه 170 طن، علق عشط بأندونيسيا سنة 2018، ومات. ولما نشرحوا جسته، لقوا إنو الحوت كان آكل حوالي 6 كيلوغرامات من نفايات البلاستيك، تتضمن كيس وشحطات بلاستيك. بمقال على موقعة مؤسسة الصندوق العالمي للحياة البرية أو World Wildlife Fund، عن الوقت اللي بتاخدوا أنواع البلاستيك المختلفة حتى تتحلل بالطبيعة أو المي. بيقولوا إنو بتتراوح المدة بين 20 و 500 سنة. قنان المي البلاستيك بيخدوا حوالي 450 سنة حتى يتحللوا، وفرشاية السنان وكباية القهوة البلاستيك بيخدوا 500 سنة. بحسب أرقام قدمتها مبادرة الجرين ماد الممولة من الاتحاد الأوروبي بمنطقتنا سنة 2013، ممولة يعني بتاخد تمويل أو مصاري من جهة أو دولة معينة. بنشوف إنو لبنان بينتج منه، يعني بيطلع منه، 2 مليون طن من النفايات الصلبة سنوياً. 11.3% منها هي نفايات بلاستيكية، يعني حوالي 220 ألف طن بلاستيك. 77% من هيد النفايات تندفن بمطامر على اليابسة، يعني بتندفن تحت الأرض، أو بتنكب بالبحر والنهر. وبس 8% بينعملها إعادة التدوير. إعادة التدوير يعني ريسايكلينغ أو إعادة التدوير. طيب، لحد هلأ معلومات وأرقام بشعة عن البلاستيك واستخدامه، والمصايب اللي عم يخلقها بلبنان وبرا. شو عم يصير مبادرات أهلية بلبنان لحل المشكلة؟ مبادرات إعادة التدوير أو الريسايكلينغ بتعالج جزء من المشكلة الموجودة بدون ما تخفف أسبابها. ولأن بلبنان فرز النفايات بالبيت ما فيه منه نتيجة، إذا عم ينعخدوا بالأخير من قبل عمال النظافة، كونوا العامل بيرجع بيخلط هيد النفايات ببعضها بسيارة النقل، لأن ما فيه لها طرق معالجة من الدولة أو الشركات الخاصة المسؤولة عن معالجة أو طمر، يعني دفن هيد النفايات. حالياً، في أكتر من معمل أو مصنع بلبنان بيقدر أي حدا يوصل نفاياته للبلاستيك عليهم كرمال إعادة التدوير، أو يطلب منهم هنّة يجوا عالبيت يستلمون. وبهالحالة، في مصانع ما بتجي بتاخد إلا وزن كبير من هالنفايات، 500 كيلو جرام وما فوق. وفي مصانع بتطلب 10 دولار بس تاخدون من عندكم من البيت، أو 16 دولار إذا النفايات من البناية كلها. أما بالنسبة لطبّات أو غطى القنانة البلاستيك، المبادرة شوي أحلى وفيها جانب إنساني كتير حلو. في جمعيات كتير من المجتمع الأهلي بلبنان دعت الناس إنو يصيروا يجمعوا طبّات القنانة البلاستيك ويسلمون للجمعية، اللي بدورة بتبيعن لمصانع إعادة التدوير مقابل 200 دولار لكل طن من الطبّات. المصاري اللي بتجمعها الجمعية بهالطريقة عم تشتري فيهم كرسي متحرك للأشخاص اللي ما بيقدروا يمشوا، أو مثلاً سماعات للأشخاص اللي عندن ضعف بالسمع. وبنفس الوقت بتكون عم تزيد التوعية المجتمعية تجاه هالحالات الإنسانية. حتى إنو بعض هالجمعيات بيتفادوا، يعني بيبعدوا عن شي، بيتفادوا يطبعوا إعلانات عورق أو يوزعوا منشورات، وبيكتفوا بالنشر والإعلان عالفيسبوك حتى ما يكونوا عم يساهموا بزيادة النفايات بأي شكل. هلأ رح نحكي عن النوع التاني من المبادرات اللي بتشتغل على معالجة وتخفيف أساس المشكلة. من فترة قريبة بلشت شوية بلديات لديع ومدن لبنانية طلع قرارات تمنع فيها استخدام الكياس البلاستيك وتطرح بدايل عنه، مثل الكياس الورق أو حتى القماش اللي ممكن نستعملها على مدة طويلة. منها المدن كانت بيت مرة بجبل لبنان، والقبليات بعكار، مدينة جبال بشمال لبنان، ودار الزهرانة بجنوب لبنان. هيد المبادرات إجت من بعدها مؤخراً قرار من قبل وزارة البيئة باللبنان، وبالتعاون مع مجموعة من أصحاب المحلات والسوبرماركت، إنه ينفرض سعر مية ليرة لبنانية على كل كيس بلاستيك بياخدون مواطنين ليعبوا فيه غراضهم اللي اشتروها من السوبرماركت، وبالمقابل رح ينطرح بدايل صديقة للبيئة، وبتستعمل لأكتر من مرة، مثل الكياس القماش بسعر أغلى شوي، بين الـ 500 والألف ليرة حسب حجمها ونوعيتها. في ناس كتيرة اعترضت عالمشروع، واعتبرت إنه هاي وسيلة لزيادة ربح أصحاب السوبرماركت على حساب المواطن بقلب الظرف الاقتصاد الصعب للناس باللبنان، ولو كانت أهدافه مهمة ومفيدة للبيئة كتير. بس ضيعة القبليات اللي ذكرناها من شوي، طلعت فيها مبادرة أهلية بالتزامن مع قرار منع البلاستيك، ووزعت على كل عيلة بالضيعة كيس قماش ليستعملوه بالتسوق، من باب تشجيع الناس عالموضوع بدون كلفة عليهم. أما بدار الزهرانة بجنوب لبنان، فبالتعاون مع البلدية، أصحاب المحلات طرحوا هدية لكل شخص بيرجع 25 كيس بلاستيك ع المحل بهدف إعادة استعماله. والهدية ممكن تكون كيلو خيار أو بندورة أو ربطة خبز. وفق تقرير صادر عن برنامج الأمم المتحدة للبيئة، فرضت أكتر من 120 دولة بالعالم مع بداية سنة 2019 إطار تنظيمة للحد من إنتاج الكياس البلاستيك واستهلاكه. أكيد مش كل هالدول نجحت بالتطبيق، بس بريطانيا كانت من ضمن الدول اللي نجحت فيها. وخلال سنة واحدة من تطبيق الضريبة المفروضة على الكياس البلاستيك، 5 بنس أو 8 سنت على الكيس، انخفض معدل استخدام الكياس بنسبة 85%. ووفق إحصاءات رسمية صدرت سنة 2019، بيّن أنه عدد الكياس البلاستيك المنباعة بأكبر 7 سوبرماركت عندن انخفض من 7 مليارات لـ 500 مليون كيس بلاستيك خلال 6 شهور بس من تاريخ فرض الضريبة. الأحلى من هولي كلن هي المبادرات الفردية، اللي صح بتكون على نطاق أصغر بكتير، بس بتنبع من أشخاص مقتنعين بخطورة الموضوع على البيئة، ومستقبل ولادن والأجيال اللي جاية. فعم يحاول"
  },
  {
    "title": "Episode 23 – Public transportation",
    "audio_url": "audio\\3564202-public-transportation.mp3",
    "gpt4o_transcribed_text": "كتير أيام بلبنان، حتى لو عندك سيارة خاصة أو مستأجرة، رح تفضل تاخد أي وسيلة نقل عام لتتنقل ببيروت أو بين المناطق المختلفة. ليش عم قول هيك؟ السبب الأول هو العجأة عالطرقات، أما السبب الثاني والأهم هو تحدي إنك تلاقي صفة للسيارة خاصة بمناطق بيروت المزدحمة. ومزدحمة يعني عجأة. مرحباً من جديد أصدقائي عاللانجودج ويف، معكن ماريام، وبحلقة اليوم حديثنا رح يكون عن النقل العام والمشترك باللبنان. النقل العام هو عبارة عن وسائل مواصلات عامة لكل الناس، مملوكة من قبل الدولة. أما النقل المشترك فهو وسائل المواصلات المملوكة من قبل ناس أو شركات خاصة. هالوسائل ممكن تكون سيارات، باصات، بوستا، فانيت أو قطارات. ما كتير تتفائلوا إنه ذكرت القطارات، لهلأ بعد ما عنا قطارات باللبنان، بس بعدنا على أمل إنه يرجع يصير فيه. ليش قلت يرجع؟ لأنه آخر رحلة قطار باللبنان كانت سنة 1994 قبل ما يوقف نهائياً بسبب حروب وأحداث وعوامل كتيرة تراكمت على مدار السنين بلشت من منتصف الأربعينيات يعني بعد سنة 1945 وصولاً للحرب الأهلية اللبنانية. يعني انتقلنا من مرحلة كان عنا فيها قطارات لمرحلة حتى باصات الدولة صارت قليلة ونادرة. فإذاً، ضل عنا باللبنان وسيلة نقل وحيدة رسمية ومملوكة من قبل الدولة والمعروفة بباص الدولة. وهو بساع 24 راكب. راكب يعني شخص بيركب أو بيطلع بوسيلة نقل ليوصل ع مكان تاني. من زمان كان في شي اسمه البوستا كمان بالإضافة للباص وكان أكبر وبساع حوالي 50 راكب. بس هلأ تقريباً ما ضل ولا واحد. خطوط باص الدولة صارت قليلة. يعني أنا شخصياً كتير نادر إني لاقي باص دولة بأوقات وأماكن تنقلة. والمقصود بالخطوط هون يعني مسير أو رحلة الباص المحددة. مثلاً باص ممكن يكون خطه بين طريق المطار وجسر الكولا. فهاك بتحرك الباص طول النهار بين هالنقطين وبينقل معه الركاب عليهم. هالباص ملجأ لكتير ناس لأن كلفة التنقل فيه ببيروت حالياً بسنة 2020 هي ألف ليرة. يعني كل مشوار فيه بكلف ألف ليرة لبنانية. عكلن الساحة ما ضلت فاضية بعد باص الدولة. إنما دخل عليها واحد من أشهر وسائل النقل الشعبية المشتركة بلبنان وبنفس كلفة باص الدولة. واللي هو الفان. الفان هو مثل باص صغير بساع بين 10 و 12 راكب. وإله خطوط نقل كتيرة بلبنان. الفانات الكتير المنتشرة بكل لبنان مش مملوكة أو منظمة بإطار جهة أو شركة معينة. إنما مملوكين من قبل أصحابهم اللي بيسوقوهن عالخط. ومن أشهر الفانات ببيروت هو المعروف باسم فان رقم 4. وهالفان خطه بين ضحية بيروت الجنوبية والحمرة. وهو أهم وسيلة نقل لطلاب الجامعة اللبنانية اللي بيدرسوا بفرع منطقة الحدث ببيروت. الفان بتحرك بين بيروت وباقي مناطق لبنان كمان. وبهالحالة كلفته بتصير أغلى من ألف ليرة. وبصير في محطات معينة باتجاه كل منطقة برات بيروت. مثلاً الفانات اللي بتتجمع بمنطقة مارم خايل تاخد صوب زحلة. وحتى كمان في فانات بتتحرك بين لبنان وسوريا. وتحديداً في فانات بتروح بين بيروت والشام أو دمشق يعني. بتذكر آخر مرة طلعت على دمشق من بيروت سنة 2017. أخدت فان من منطقة المشرفية الصبح بكير. ودفعت 20 ألف ليرة لبنانية للرحلة. بالبنان غالباً ما في محطات وأوقات سابتة للفان أو باص الدولة. يعني بتقدر تطلع على الباص أو الفان بأي وقت وعند أي نقطة بتلاقي فيها ضمن خطه المحدد. ما عليك غير أنك توقف عجنب الطريق وترفع أو تلوح له بإيدك. وهو لحاله بيوقف لك. ودايماً بتقدر تسأله لوين واصل قبل ما تطلع معه. بس ما ضروري تخبره أنت وين رايح. لأنك بتقدر بأي نقطة على الخط تقله يوقف عجنب وينزلك. كن حاضر نفسياً للسرعة الخيالية اللي غالباً بيمشي فيها الفان. وما تستغرب أبداً إذا ملتزم بقوانين السير. مثلاً إذا قطع إشارة حمرة وما وقف عليها. وأكيد خليك واعي منيح لأي مشكل ممكن يعملوا شوفير الفان مع سيارة ما خلته يقطع قبلها. أو سيارة التزمت بالوقوف عند إشارة وصادفت هو علق وراها. وعم بحكي عن تجربة. الباص والفان بيفرجوك وجه مهم من وجوه الشارع والناس بلبنان. بتسمع أحاديث الناس واهتماماتن وهمومن اليومية حتى. وشو شاغل بالن بالنسبة للبلد. نقاشات سياسية واجتماعية. ومرات بس كمستمع. مستمع يعني حدا عم يسمع بس بدون ما يحكي أو يشارك. مرات بس كمستمع بتخليك تعيد التفكير بكتير أمور. إذا الباص أو الفان ما أسعفك ومش هني طلبك للتنقل. عندك السيارات العمومية. يعني التكسي أو السيرفيس. بلبنان هالسيارات ما إلا لون موحد. مثل الأصفر مثلاً الدارج بكتير دول. يعني ممكن تكون السيارة أي لون أو موديل. طيب كيف منفرق السيارة العمومية عن سيارات الناس الخاصة؟ ببساطة من نمرت السيارة واللي بتكون أبيض وأحمر للعمومية. يعني غير عن السيارات الخاصة لنمرتها بتجي أبيض وأزرق. كتير مهم إنه ما نطلع بسيارة خاصة عم تاخد ركاب. لأن أكيد مش أمان أبداً ومش قانونية. وليش عم فرق بين سيرفيس وتكسي؟ أول شي، الاتنين ما إلهم خطوط سير محددة. يعني بأي منطقة بتكون وبأي وقت في سيارات عمومية عم تتجول بالشارع لتنقل ركاب. وبتقدر أنت توقفهم بأي نقطة لتطلع معهم. بس وقت توقفهم لازم تخبرهم لوين طالع لحتى هني يقرروا إذا المكان مناسب لقلهم. والأهم السعر كمان. السيرفيس هو السيارة اللي رح تخدها مشتركة مع أشخاص تانين. وما رح يكون إلها خط محدد وقيمتها 2000 ليرة لبنانية بوقت إعداد هالحلقة بالـ 2020. مثلاً إذا طالع من مارم خيل صوب حرش بيروت بتقدر تاخد سيرفيس. بس إذا كان مشوارك بعيد شوي أو واصل عمنطقة فيها عجأة كتير والشوفير ما عجبته المنطقة ورفض يطلعك. مثل مثلاً إذا طالع من طريق المطار عالحمرة فيك تطرح عليه شي منقله سيرفيسان يعني 4000 ليرة لبنانية. بس انتبه بهيد الحالة بعدها سيرفيس والشوفير رح يطلع معك ناس تانين ورح يلفلف عالطريق وممكن حتى يوصل ناس تانين قبلك عما طارح تانية. هاي مشكلة السيرفيس. بتذكر مرة كنت طالعة بسيرفيس ببيروت من طريق المطار صوب منطقة الكولا بس الشوفير قرر ينزلني معه عالقزاعة وفوتنا عمنطقة الجناح وطلع معه ركاب من هونيك قبل ما نوصل بالآخر عالكولا. وهاك زاد وقت التوصيلة أكتر من عشرين دقيقة بالعجقات. أما التكسي فهو إنك تاخد نفس سيارة السيرفيس بسعر أغلى وبتكون لحالك وبدون لفلفة بالطرقات وبسعر بتتفق أنت وصاحب السيارة العمومية عليه قبل ما تطلع معه. بس هو تقريباً ضرب خمسة أو ست مرات من كلفة السيرفيس. بالتكسي أو السيرفيس ما كتير بتسمع نقاشات بين الناس اللي راكبين معك إذا كان معك ناس بحالة السيرفيس. بس الأكيد إنك رح تسمع قصص وخبار كتير من شوفير التكسي وممكن حتى يكون عم يشكيلك عن مشاكله بالحياة. وطبعاً ما خلصت عند هون لأن الشوفير كمان رح يحب يتعرف عليك أكتر من وين أنت وشو بتشتغل وقداش عمرك وشو رأيك بهالموضوع الفلانة أو هيداك. وطبعاً بدك تتحمل وتحاول تستمتع بالزوق الموسيقي لصاحب السيارة لأن صعب تطلب منه يطفة أو يغير شي مشغله عالراديو أو المسجلة. ولازم إلكم كمان إنه شوفير السيارة العمومية أو السيرفيس مجرد ما أنت ماشي عالطريق أو واقف عجنب الطريق بدون ما تلوحله بيوقفلك وبيعطيك زمور أو زمورين يعني كأنه عم يعزمك تركب معه. الأهدف إنه كتير مرات بيمرق سيرفيس أنا ونازلة من سيارتي وبيشوفني نازلة منها وعم أقفلها مثلاً بس مع ذلك بيزمرلي وبينتر لأق"
  },
  {
    "title": "Episode 21 – Arabized French words",
    "audio_url": "audio\\3359497-arabized-french-words-in-lebanese-arabic.mp3",
    "gpt4o_transcribed_text": "أهلا وسهلا فيكن أصدقائي عاللانجوج ويف. معكن مريم من جديد. واليوم رح نحكي عن وحدة من أكتر اللغات اللي أثرت بلهجتنا العامية وزادت عليها كتير مفردات بعدنا منستعملن لحد اليوم. وحدة من العبارات اللي بتخطر على بال أغلب الناس بس بدون يحكوا أو يمزحوا بشي عن اللهجة اللبنانية هي جملة بتنقال أول ما شخصين بيعرفوا بعض يلتقوا. فبيقول الأول للتاني. هاي كيفك سفا؟ بيقولوا إنه هالجملة انشهرت عن اللهجة اللبنانية لأنه فيها 3 لغات. هاي اللي هي إنجليزية وكيفك اللي هي عربية وبالأخير سفا اللي هي فرنسية وبتعني منيح أو بخير. أما المفردات اللي رح نحكي عنهن اليوم فهن اللي فاتوا على لهجتنا من اللغة الفرنسية. ليش وكيف فاتوا على لهجتنا فهو شي بيرجع تاريخيا لأيام الانتداب الفرنسي على لبنان وفيه ناس بتفضل تسميه احتلال أو استعمار. هالحدث التاريخي صار سنة 1920 يعني بعد كم سنة من توقيع اتفاقية سايكس بيكو بين فرنسا وبريطانيا لتقسيم الدول العربية بيناتهم بمنطقة بلاد الشام بعد سقوط الدولة أو السلطان العثمانية. وبلاد الشام هن لبنان وسوريا وفلسطين والأردن قديما. استمر أو ضل الانتداب الفرنسي على لبنان 23 سنة وبفترتها تم تسمية لبنان باسم لبنان الكبير وضل هيك اسمه لحد ما نلنا أو أخدنا الاستقلال سنة 1943. هالانتداب أو الاحتلال أو الاستعمار بعد لليوم أثاره موجودة وواضحة بكتير أشياء بلبنان ومن ضمن هالأشياء هي لهجتنا المحكية واللي تأثرت بشكل كبير باللغة الفرنسية. خلوني كمان قبل ما نبلش أوضح لكم أنه لفظنا لهالكلمات بلهجتنا مش دايما نفس اللفظ الفرنسي. يعني ما منقولن بنفس الطريقة الفرنسية. نحنا أخدنا الكلمة ومعناتها ومنقولها بطريقة مختلفة عن اللفظ الفرنسي. مثلا كلمة كرويسون اللي هي شي مناكله عالترويقة مكون من عجين ومحشي شوكولا أو جبنة وغيرها. ونحنا بالأصل أخدناه من الفرنسيين. نحنا منقولها كرويسون بس بالفرنسي بيرفزوها كرويسون. رح نبلش هلأ بالأسهل. إذا كنتوا شي يوم عم تشتروا تياب من محل ببيروت وطلبتم من الموظف بالمحل يساعدكم ويجيب لكم قياسكم من قطة معينة. إذا أنت شاب، الموظف رح يجيب قطعة التياب ويقلك. تفضل موسيو. موسيو هي كلمة فرنسية. نستخدمها لنخاطب المزكر من باب الاحترام. ممكن كمان يقلك هي بالعربي. تفضل أستاذ. وأستاذ هون مش يعني أنه أنت بتدرس بجامعة أو مدرسة. بس هي بتنقال بالعربي للشاب أو الرجال كصيغة احترام. إذا أنت بنت، فالموظف رح يقلك تفضلي مدام أو تفضلي دمواظال. مدام ودمواظال كلمتان من اللغة الفرنسية. وبنفس معنى موسيو، بس للبنت أو الأنثى يعني. الفرق بيناتهم أنه مدام بيستعملوها للمرأة المتزوجة أو الأنثى الأكبر بالعمر. ودمواظال بيستعملوها للبنت العزبة يعني اللي مش متزوجة أو للبنات اللي بعمر الشباب بشكل عام. وممكن كمان يسألك بعد ما تقيس قطعة التياب إذا عجبك الموديل. موديل كمان كلمة فرنسية، وبتعني قصة أو تصميم قطعة التياب بهالحالة أو أي غرض بحالات تانية. ممكن يكون موديل كنباية أو برداية أو قصة شعر مثلا. هلأ باللبنان إذا سمعت حدا عم يسأل شو موديل هالسيارة؟ ما بيكون قصده يسأل عن اسم شكلها أو تصميمها حرفيا. بس عادة باللبنان تنسأل بمعنى هالسيارة تصميم أو صناعة أي سنة؟ فالجواب بيكون موديل 2008 مثلا. لما نوصل على البناية اللي منسكن فيها بعد أي مشوار وخاصة إذا حاملين غراض كتير. منطلع بالأسانسير أو المصعد على الطابق اللي فيه شقتنا بدل ما نطلع مشي على الدرج. أسانسير كلمة فرنسية وأكيد عرفتوا شو هو، صح؟ هو الأليفايتر بالإنجليزية. أول غرفة أو جزء من بيوتنا باللبنان منقله أنتريه اللي هو مدخل البيت أو صالة الاستقبال. وبالأنتريه كتير بيوت بيحطوا شي منقله كونصول اللي هو مثل طاولة عالية شوي فيها عدد من الجورير ومنستفيد من سطحها لنحط عليها غراض أو مزهرية أو أشياء للزينة مثلا. الأنتريه والكونصول تنيناتن كلمات أخدناهن من اللغة الفرنسية. والكونصول ببيوتنا هو غالبا أكتر مكان مش منظم. منحط عليه أو بقلبه كتير من الغراض اللي جبناها معنا من برا البيت. مثل فواتير، مفاتيح البيت والسيارة، مصاريف راتة يعني الألف والخمسمية والمئتان وخمسين ليرة لبنانية. بالتالي هو واحد من أكتر الأماكن اللي لازم نرتبه دايما أو نعزله بالبيت. بتقسيم بيوتنا غالبا بيجي موقع الصالون دغري حد الأنتريه. صالون كلمة فرنسية وبتدلع الغرفة بالبيت اللي منستقبل فيها ضيوف. وبالصالون عنا نوع من الكراسة أو الكنبايات اللي بيجي قعدة مصممة لشخص واحد بس. هيدا الكرسي منقله بيرجير وبيرجير كمان كلمة فرنسية. بأغلب البيوت الصالون بودة أو بيوصل عبرندة أو بلكون واللي هي منفذ لإلنا من تسكيرة البيت. منطلع الشارع ومنشوف السماء والشمس. برندة وبلكون كلمتان فرنسيت وبالعربة بيعنوا أشورفة. بغرفة النوم حد التخت عنا شي منقلو بلبنان كومود واللي هي مثل الكونسول مثلا بس بتجي أصغر وأوطى بكتير. تتكون من جرور أو جرورين ومنستعملها لنحط عليها أو بقلبها غراض من عوزن يعني منحتاجن قبل النوم. كباية ماي حتى إذا فقنا عطشانين بالليل ولمبادار الضوء. كومود كلمة من اللغة الفرنسية وكومود كمان منقوله عن خزانة صغيرة أو متوسطة مقلفة من عدة جوارير بغرفة النوم كمان. حديثا أو من جديد صاروا كتير ناس يحطوا تلفزيون بقودة النوم حتى يحضروا ليه شي آخر السهرة ووقت ينعسوا يكونوا جاهزين فورا للنوم. كلمة تلفزيون أخدناها من اللغة الفرنسية. عادة إذا حدا أخد دوش قبل ما ينام أو يظهر ضروري ينشف شعره بالسشوار. سشوار كلمة فرنسية وهو الجهاز اللي مننشف فيه الشعر وبيستعملوه بصالونات الحلاقة والتجميل لتمليس الشعر وتزيينه. صحيح انتبهت هلأ لكم انو كمان رح تسمعوا كلمة صالون من البنات والشباب بمعنى غير غرفة استقبال الضيوف بالبيت. مثلا إذا حدا قالكن كنت عم قص شعري بالصالون. صالون هون معناتها مكان لتجميل وتزيين الوجه والشعر. أو مثلا إذا حدا خبركن انو صديقه فتح صالون حلاقة. فهيدا الصالون هو المكان اللي بيقصه أو بيحلقه فيه الشباب شعرن. بعتقد 16 كلمة بهالحلقة كافين. شو رأيكن؟ إذن خلينا نرجع نعدد هالكلمات مع معانيهن حتى نسبتن بالذاكرة. سافا يعني منيح. كرويسون هو نوع من العجين المخبوز للترويقة. موسيو لقب احترام للرجل. مدام لقب احترام للمرأة المتزوجة أو الكبيرة بالعمر. دمواظال لقب احترام للبنت العزبة أو الصغيرة بالعمر. موديل هو التصميم أو الشكل الخارجي لغرض. الأسانسير هو الجهاز اللي منطلع فيه ع طابق بيتنا ببناية. يعني المصعد بالعربة. وبالإنجليزية يعني أليفايتر. الأنتريه هو صالة الاستقبال أو مدخل البيت. كونسول هو مثل طاولة عالية إلى جوارير. تنحط عادة بالأنتريه. الصالون هو الغرفة اللي منستقبل فيها ضيوف بالبيت أو مكان تزيين الوجه والشعر. بيرجير هي نوع كنباية مخصصة لشخص واحد. برندا أو بلكون هي مساحة خارجية ومفتوحة بأي بيت. غالبا بطابق مش أرضة. بالإنجليزية هي البالكوني. كومود تستعمل للدلالة على طاولة صغيرة تنحط حد التخت بغرفة النوم. بالإنجليزية يعني نايتستاند. أو خزان صغيرة مقلفة من عدة جوارير وبالإنجليزية يعني درسر. تلفزيون اللي هو التلفيجين أو التيفي بالإنجليزية. السشوار هو جهاز تنشيف الشعر أو بالإنجليزية hair dryer. عبر التاريخ كله تأثرت كتير حضارات ولغات ببعضها وأخدت كتير من بعضها. وسواء"
  },
  {
    "title": "Episode 20 – Olive picking",
    "audio_url": "audio\\3292816-olive-picking.mp3",
    "gpt4o_transcribed_text": "مرحبا وأهلا وسهلا فيكن بحلقة جديدة من لانجوج وايف. أنا لين، واليوم رح أحكي لكم عن شجرة مباركة بكل الديانات السماوية، وهي شجرة الزيتون. أول شي رح أحكي عنا مع بعض التفاصيل، ليش منزرعها بلبنان، فواية زيت الزيتون، وأهميته على الصفرة اللبنانية، وبالأخير رح أحكي لكم عن تجربتي مع قطف الزيتون. شجرة الزيتون هي شجرة منتشرة بكترة على حوض البحر الأبيض المتوسط، مثل إسبانيا، إيطاليا، اليونان، تركيا وغيرهم من بلدان. وبما أنه لبنان بطل على البحر الأبيض المتوسط، فشجرة الزيتون موجودة بكترة بالشمال وجنوب لبنان. شجرة الزيتون هي شجرة معمرة، يعني بتعيش ميات وألاف السنين، لأنه جزورة قوية وثابتة بالأرض، وورقة خضرة طول السنة، وهي شجرة بعالية. شو يعني بعالية؟ يعني بتشرب من مية الشتة وما بيحاجة لنسقيها بفصل الصيف. وما مننسى رمز السلام بالعالم، يلي هو عبارة عن صورة لحمام بيضة، حاملة بمنقارة غصن زيتون. تعتبر شجرة الزيتون شجرة اقتصادية وبيئية. فهي اقتصادية بمعنى أنه لبنان بيصدر الزيت والزيتون لبرية، وهالشي بساعد على انعاش الاقتصاد اللبناني. وهي كمان شجرة بيئية، فزراعة شجرة الزيتون بتنقي الطبيعة من التلوس الموجود بالهواء، وبتثبت التربة وبتمنع من الانجراف. ومن العادات اللبنانية أنه بمعظم البيوت الجبلية، بيزرع صاحب البيت بجنينته شجرة زيتون. فهو بيعتبرها شجرة خير وبركة، وكمان بيطلع منها مونتو من الزيت والزيتون. وفي عنا نوعين من الزيتون، الزيتون الأخضر والزيتون الأسود. ومنستخرج الزيت من الزيتون من خلال عصره بالمعصرة. من فوايد زيت الزيتون أنه منستعمله بكترة لأنه هو غذا صحي وغني بالدهون المفيدة والفيتامينات. وبتعتبر 85% من الدهون الموجودة فيه هي منيحة للقلب، وبتساعد على تقليل نسبة الكوليستيرول بالدم. والتربيقه بتكون نقصة إذا مش موجودة عليها شيخة الصفرة، اللي هو زيتون. وما بتفتح نفسك على الأكل إلا إذا كان الزيت غامر صحن اللبن والفول. وصحن التبولة المشهور باللبنان من مكوناته الأساسية زيت الزيتون. إجا فصل الخريف وبلشت الناس تجهز حالها لهالموسم. موسم قطف الزيتون. وقد ما سمعت قدين الناس بتستمتع بهالموسم، قررت إنه عيش التجربة وروح مع أمي وبيّي على الحقل تنقطف زيتون. نمت بكير لأنه لازم فيق بكير وجهز حالي. وفعلاً فقت مع شروق الشمس على صوت أمي عم بتقلي يلا يا أمي وقوم ساعديني بالزواد. والزواد هي عبارة عن الأكل يلي رح ناكله بالحقل خلال النهار. بعد ما خلصنا تحضير الزوادة، لبست تيب مريحة، وانطلقنا ماشي على الحقل لأنه ما كان كتير بعيد عن البيت. أول ما وصلنا، صرت أطلع على جمال الطبيعة، وكيف خيوط الشمس عم تتسلل على ضيعتنا. وصوت العصافير بريح النفسية، كأنه عم بسمع معزوفة موسيقية. والهوى المنعش عم بيدغدغ خضودي وبنشت البدن. وأنا وعم باخد نفس عميق لأتنشأ الهوى المنعش، بشوف بيي وإمي عم بيمدوا شرشف نايلون كبير حوالين الشجرة. هالشرشف معروف اسمه بالفجّة. بس تتمشط الشجرة بالمشط البلاستيك، بتوقع حبات الزيتون على الفجّة، وبصير سهل علينا إنه نلمّه ونحطّه بالكيس. وهيك كل واحد منّا أخد مشط بلاستيك، وصرنا ننزل حبات الزيتون وتوقع على الفجّة. بعد شوي طلبت مني إمي إنه نقل حبة الكبيرة لمونة الزيتون، وحطّه بكيس خاص. وصرنا نشتغل هيك وننتقل من شجرة لشجرة، لحتى تعبنا وجعنا. وبس جعنا فردنا الزوادة على الأرض، وما أطيب الأكل بالطبيعة. وبعد ما خلصنا، ضبّينا الزوادة ورجعنا لنكمل قطف الزيتون. وحتى ما نزهق من الشغل، صرنا نغني ونحكي لبعض قصص وخبريات، شي جديد وشي قديم. قبل ما تغيب الشمس، أخد بيّ الكيس، لعيناهن زيتون للعصر، وأخدهن على المعصرة. وبالمعصرة بيمرق الزيتون بعدة مراحل لحتى يصير زيت. أول شي بيفصل الزيتون على الورق والأخصان والأحجارة. وبعدين بينتقل الزيتون للمرحلة التانية، يلي بتتم فيها عملية غسل الزيتون. ومن بعدها بيروح الزيتون للنظيف على المرحلة التالتة، لينطحن بمكبس الأحجار، وبينحط على الإفف عبر الماكينة والأشخاص. والإفف، واللي هي جمع قفة، هي عبارة عن مصفية من خيطان كتان على شكل طوائر. وبالمرحلة الرابعة، برص الإفف فوق بعضن، وبحطون تحت المكبس. وبينزل منن الزيت مع العكر على خزان تحت المكبس. وبعدين، بينسحب على فرازة الزيت، يلي بتفصل الزيت عن العكر. ويلي ما بيعرف شو هو العكر، العكر هو عبارة عن زيت مخلوط برواسب الزيتون. ومن بعدها، بحطوا الزيت الصافي بمطرات خاصة. وحتى بزر الزيتون بيستعملوه ليعملوا منو حطب الجفت، ليدفوا فيه بالشتوية. ومن العادات اللبنانية المعروفة، إنو بعد ما يعصروا الزيتون، بيعملوا شيء اسمه مطفح. شو هو المطفح؟ المطفح هو عبارة عن رغيف مرقوق طازة، بيغطسوه بزيت الزيتون الغميق، يلي بعده طالع من المعصرة. وبيأكلوا منو، وبوزعوا منو خير السنة. بس رجعنا عالبيت، بلشنا نرس حبات الزيتون لتفتح حتى يروح منا طعم المرار. وحطينا هون بالمي والملح بعد ما غسلنا هون. وحطينا هون بمرتبين إزاز، وبعدين حطينا هون عارفو في الموني لنأكل منن كل السنة. هالتجربة كانت متعبة بالنسبة لإلي، بس كانت كتير حلوة، وقضيت فيها وقت كتير حلو مع أهلي. ويلي بيقدر يعيش هيك تجربة، عنجد ما يقصر. وهيك بتكون خلصة حلقتنا لليوم، وبكون حكيت لكم عن شجرة الزيتون، وين موجودة، وليش منزرعها بلبنان. ورجعت حكيت لكم عن فوايد زيت الزيتون، وأهمية وجوده على الصفرة اللبنانية. وبالأخير، خبرتكم عن تجربتي مع قطف الزيتون. بتمنى تكونوا حبيتوا حلقتنا لليوم، ونحن كالعادة منحب نسمع اقتراحاتكم وتعليقاتكم على حلقاتنا. وأنا بشوفكم بحلقة جديدة من لانجوج وايف. مع السلامة."
  },
  {
    "title": "Episode 17 – Faraya and nearby attractions",
    "audio_url": "audio\\3053650-faraya.mp3",
    "gpt4o_transcribed_text": "مرحبا وأهلا وسهلا فيكن بحلقة جديدة من Language Wave. أنا لين واليوم رح أحكي عن منطقة ببلد لبنان. رح أحكي عن فريا. أول شي وبكم جملة رح أخبركن عن طبيعة لبنان الجغرافية. وبعدين هأحكي عن فريا، وين موجودة وبشو بتتميز. ومننتقل من بعدها لنتعرف ليه السواح بيحبوا يجوا عفريا بالشتاء وبالصف. وآخر شي حخبركن عن رحلتي عفريا. لبنان هو الدولة الوحيدة بالشرق الأوسط يلي بيقدر الزاير فيها يتزلج عالتلج قبل الظهر وينزل يسبح بالبحر بعد الظهر. وهيدا بسبب الطقس المعتدل وبسبب قرب الجبل من البحر. ولأنه مساحة لبنان صغيرة والمناطق قريبة من بعضها. الجو، بالطبيعة والمناظر باللبنان كتير حلوة. وفريا هي ضيعة من ضيعة لبنان الحلوة يلي بتبعد عن بيروت حوالي ساعة بالسيارة. مساحتها تبلغ 8.7 كيلومتر مربع وبترتفع 1350 متر عن سطح البحر. يعني طقسها بارد بالشتاء ومعتدل بالصف. وهي موجودة بمنطقة كسر وين جبل لبنان. وكرميل هيك فريا هي مكان مناسب للتزلج. وبفريا في منتجع مشهور وعالمي ومزروع فيه شجر القرز وهو منتجع فريا عيون السيمان. موسم التزلج باللبنان بيبقى لمدة 4 شهور من كانون الثاني لنسان. والناس يلي بتحب التزلج بتجع فريا من كل العالم لتستمتع بالتزلج بهالمنطقة الحلوة. ومن جبال فريا تقدر تشوف البحر. ويلي بحب يعلم ولاده تزلج ما قاله إلا يزور حديقة الأطفال للتزلج يلي فيها مدربين بدربوا الولاد وبعلمون التزلج من عمر 5 سنين. والسياحة بفريا مش بس بالشتاء كمان بالصف. فالناس بتحب تزورها بفصل الصيف لعدة أسباب. واحد بسبب تقصى الحلو بالصف فالحرارة فيها بتكون بين 18 و 25 درجة مقاوية والمنطقة ما فيها رتوبة. اثنين بسبب الأوتلات والمطاعم الفخمة الموجودة بفريا يلي بتقدم أفخم الأطباء من ثقافات متعددة. ثلاثة لأن فريا قريبة من بيروت العاصمة. أربعة بسبب مناظرها الروعة وهوايها نضيف ونقل بسبب شجر القرز المزروع فيها. خمسة الأنشطة يلي فيك تعملها بفريا كتير ومتنوعة فهي بتتنوع وبتتعدد بين المشي بالطبيعة تخيم تصوير تعرف على المعالم الأسرية والتاريخية وعلاجات طبيعية بالوحل والعشاب وغيرها. مين ما سألت باللبنان كبير وزغير بيعرف فريا وبحب يزورها. ففريا هي من أكتر الضيعة المعروفة باللبنان. وهلأ رح أخبركن عن رحلتي عفريا. بالشتوية الماضية وبشهر كانون الثاني بعد ما ترجت الدنيا وصارت كلها بيضة قررت أنا ورفقاتي نطلع رحلة عفريا ليوم واحد. فمن الصبح بكير جهزنا حالنا ولبسنا تيابة تقيلة وسنيكة للتلج والبرد ومشينا مع طلوع الشمس. وكل الطريق كنا عم نسمع أغاني فيروس. وأكيد رحلتنا ما بتحلى إلا بترييقة المنقيش. نزلنا عالفرن تروقنا وبعدين كملنا مشوارنا. وبعد ساعة ونص تقريباً وصلنا عفريا والمنظر كان كتير حلو. كانت الدنيا كلها بيضة والشمس كانت عاكسة عالتلج والتلج عم بلمع. بس وصلنا نقسمنا لمجموعتين. المجموعة الأولى تأجرت سيارات لتزلج والمجموعة الثانية تعرف تتزلج وأنا كانت منهم. أول شي طلعنا بالتل فيج ونطرنا دورنا بحماس. وكان قلبي عم بدق بسرعة كتير بسبب مزيج من الخوف والحماس. فكنت خايفة شوي لأنه كنا كتير عم نرتفع عن الأرض. بس بنفس الوقت كنت متحمسة ومبسوطة لأنه عم شوف الناس من تحت كيف عم تلعب وعم تتزلج. وبنفس الوقت كنا عم نقدر نشوف المناظر الطبيعية من الجبال وسمة صافية وتلج فريا الحلو. وكل ما كان عم بقرب دورنا كل ما كانوا عم بيزيدوا دقات قلبي. وبس اجا دورنا نطينا بحماس وأول شي تسمعه هو صوت حفيف سكيز بالتلج. صرنا ننزل بسرعة كبيرة من فوق الجبل لتحت منمرق بين الشجر والحجر والهوى كان كتير قوي وعم بصفق بوجهي. وهيك قضينا نهارنا بفريا عم نتزلج وعم نلعب بالتلج ومبسوطين كتير. وبس تعبنا طبينا غرادنا ورجعنا عالبيت. كانت رحلة كتير حلوة وقررنا أنا ورفقاتي انو أكيد حنعيدها بس هالمرة بالصيفية لنكتشف فريا بالصيف. وهيك بتكون خلصت حلقتنا لليوم وبكون حكيتلكم شوية عن طبيعة لبنان الجغرافية وعن ضيعة كتير حلوة باللبنان اسمها فريا وحكيتلكم عن رحلتي أنا ورفقاتي عفريا. بتمنى تكونوا حبيتوا حلقتنا لليوم ونحن كالعادة منحب نسمع اقتراحاتكن وتعليقاتكن على حلقاتنا وأنا بشوفكن بحلقة جديدة من Language Wave. مع السلامة."
  },
  {
    "title": "Episode 19 – Beirut’s “Qabadayat”",
    "audio_url": "audio\\3185656-kabadayat-beirut.mp3",
    "gpt4o_transcribed_text": "ألا محي الأبضيات. أنا دارين. كل بلد عنده أصص وحكاية كتير. كل مدينة عندها ذكرى شعبية مليانة روايات وذكريات. عن زمن كانت الحياة فيه مليانة خير وكانت الناس كلها غير. وبيروت واحدة من هالمدن اللي عاشت محطات تاريخية كانوا أبطالها رجال منسميهم أبضيات بيروت. وكلمة أبضيات جاية من أبضاي وهو تعبير بيستخدموه كتير من الشعوب العربية ومعناتها الرجل الشجاع والقوي. والأبضيات هو جمع لكلمة أبضاي ومعناتها مجموعة من الرجال اللي عندهم قوة وسلطة على مجتمعهم وفيكن تسموهم زعماء الأحياء البيروتية. وكلمة زعماء جاية من زعيم يعني شخص عنده سلطة ومصاري وعنده ناس بتتبعوه وبتهتف باسمه. والأبضيات كانوا منتشرين بأحياء العاصمة اللبنانية بيروت قبل الحرب اللبنانية سنة 1975 يعني بعز ازدهار لبنان. كل حي وشارع مسؤول عنه واحد من الأبضيات اللي بيحكي باسم الناس وبيدافع عن مصالح سكانه وبيسعى لتنفيذ مطالبهم. وكانوا الأبضيات متفقين على أصول التعامل مع الناس وبين بعض وبيحافظوا على التقاليد والعادات الاجتماعية اللي كانت بتتشابه تقريباً بكل المناطق وبين كل الأديان. وليكون الشخص أبضاي ومحط ثقة الناس لازم يكون عنده صفات أساسية ومبادئ حقيقية قليل لتجتمع بنفس الإنسان. فلازم يكون شهم يعني شجاع وبيدافع عن الشرف وبيتعامل مع الناس بالعدل وما بيفرق بين غني وفقير وما بيقبل حدا يعتدي على حدا. وضروري يكون عنده نخوة وهالكلمة كتير لها معاني حلوة وبتعكس مجتمعاتنا العربية. النخوة يعني المبادرة للخدمة والمساعدة بدون ما حدا يطلبها. فمثلاً إذا صار حريقة أصحاب النخوة دغري بيركضوا يساعدوا ويطفوا النار أو مثلاً إذا في عرس أصحاب النخوة بيساعدوا بالتحضير للعزيمة وبالوقوف إلى جانب الناس بالأفراح وبالأحزان. باختصار النخوة العربية يعني المبادرة للمساعدة بدون وقبل ما حدا يطلبها وهيدي من أهم صفات الأبضاي. وهون كمان ضروري أحكي عن كلمة تانية وهي الصلحة. الصلحة هي القدرة على حل المشاكل بين الناس وتقريب وجهات النظر بين الأفراد اللي متزعلين لحتى بالآخر يتصالحوا. والصلحة بتاخد وقت لأن الأبضيات لازم يزوروا الجهتين المتخنقين كذا مرة لحتى يسمعوا وجهات النظر وبعدين يساهموا بحلها. وهيدا الشيء إضافة بيكسبهم ثقة واحترام بمجتمعهم. والأبضيات مش بس عندهم صفات شخصية مميزة كمان لازم يكون عندهم شكل ومظهر ملفت. فكانوا يهتموا بلبسهم اللي لازم يكون من أفضل أنواع الحرير والمخمل والجوخ وهودي كلهم أنواع مختلفة من الأقمش الغالية. وكانوا بعض الأبضيات يحملوا عصاية أو خنجر اللي هو سكين صغير مسكته خشبية ومرات عليها مجوهرات كدليل للغنى. وآخرين بيحملوا فرد أو إسلاح مش بهدف القتل أو المشاكل بس بهدف الزينة وليكمل المنظر الخارجي اللي بيوحي بالقوة وبالسلطة. ولازم يكونوا أصحاب كرامة وهيبة كيف ما تحركوا. يعني إذا مشوا بيمشوا راسهم مرفوع ودهرهم جالس وإذا حكوا بيفخموا الكلمات وما بيحكوا إلا الضروري والصحيح. وبالرغم من شجاعة الأبضيات وقوتهم إلا أنهم أشخاص بيحرصوا على التقاليد والحرومات. وكلمة حرومات يعني التقاليد الخاصة جدا بالمجتمع واللي محرم يعني ممنوع على الإنسان مخالفتها وخاصة بالمجتمع الشرقي. فمثلا إذا اضطر يزور بيت صديق بدق الباب وبيبعد عنه وبيبرم دهره كرمال ما يحرج أصحاب البيت وما بيتطلع لجوه. أو مثلا إذا إجت لعنده سيدة عندها طلب بيحكي معا بدون ما يطلع فيها مباشرة كدليل احترام للسيدة. وإذا اضطر انه يفوت عبيت حدا مع صاحب البيت بيقولوا كلمة وبيكرروها على صوت عالي وهي يلا يلا وهيد الكلمة ليعرفوا سكان البيت انه يفوتوا على غرفهم ويتركوا صالون البيت للضيف. كل شارع من شوارع بيروت عنده قصة بطولية مع حكاية الأبضيات وكانوا يجتمعوا بالأهاوي ويحكوا بأمورهم ويتشاوروا ويلعبوا طاولة. وكانت قهوة الإزاز ببيروت واحدة من أشهر الأهاوي اللي بتواجدوا عليها الأبضيات. اللي كانوا يندهوا بصوت عالي نارا يا ولد للصب اللي بيشتغل بالقهوة ومعناتها انه الأرجيلة صار بده فحم جديد والعيني. أبضيات بيروت انتشروا بكتير مناطق وأحياء بيروتية ومن أشهر المناطق البسطة وراس النبعة وعين المريسة والأشرفية والطريق الجديد والمزرعة. وبالمزرعة بقى تفي قهوة صغيرة على مدخل منطقة مارلياس وهيد القهوة بعدها محافظة على كراسيا الأش الخشب الأديمين وصور الأبضيات معلقة على حيطانها. وبعدن ولاد الأبضيات وأحفادهم بيجوا عليها يقارجلوا وبيتذكروا البطولات الأديمة. كل مرة بقول لازم فوت أقعد وأتعرف عليهم وأحكي معن بس برجع بستحي وبمشي لأنه القهوة ما بيفوت عليها لا بنات ولا ستات. أخبار الأبضيات وقصصهم ما بتخلص وكل قصة إلى عبرة. العبرة يعني درس منتعلم منه. ووحدة من هالقصص صارت مع شخص بمنطقة البسطة الفوقة وكان اسمه قصة باولي من أصل يوناني. وكان دايماً يتحركش بأبضيات البسطة ويزعجهم وصار يعمل مشاكل مع الناس ويسرقهم. وامه تنبهه وتقل له انتبه إذا بقيد تأذي الناس الأبضيات رح يقتلوك. وفعلاً هيك صار قصة باولي قتل واحد من أبضيات البسطة. فقامت امه قالت عبارة صارت مشهورة بين أهالي بيروت عموماً وبين أهالي البسطة خصوصاً وعم توجه الحكي لابنها اللي مات. بتقل له شو بدك بولاد البسطة؟ ما قلتلك يا قصة اللي ما بيقتلك بالسكين بده يقتلك بالبلطة. وكلمة بلطة هي وحدة من الأدوات اللي بيقطعوا فيها الشجر وكانت تستخدم للدفاع عن النفس. وهون الام عم تخبر ابنها اللي مات انه انت كان لازم تنتبه أكتر وتحذر الأبضيات اللي هدفهم الأول والأخير يحاموا عن الناس. وشخص آخر من أبضيات بيروت كان لقبوه دعيس الليل. دعيس الليل يعني كانت تنسمع صوت دعساته بالليل وكان يطلع مع سيفه وياخد من الغني لحتى يعطي الفقير. وما فينا نذكر الأبضيات بلا ما نذكر شخص اسمه الياس الحلبي وهو أبضاي كان يوقف بوجه المجرمين والحرامية اللي عم تأذي أهله وناسه وقدر انه يوقفن عند حدن. وكانت الناس فخورة فيه لأنه حماهن وحمى ولادهن وخلصن من أكتر من أربعين مجرم وحرامي. وكان الياس الحلبي شهم وكريم وشكله كتير حلو طويل وأسمر وعنده شواريب طوال بيوقف عليهم النسر وهيدا التعبير بيستعملوه ليدلوا على قوة الشارب اللي فيه يوقف نسر عليه بلا ما ينهز. وقد ما كان الياس الحلبي عنده مواقف شهمة حبون ناس وصار بطل ويوم اللي مات مشيت جناسته بالجميزة والجنازة يعني موكب الناس اللي راحين على الدفن وقرروا يمرقوا قدام قهوة الجميزة اللي قضى فيها الياس كتير من أيام حياته. فخرجوا الرجال أصدقائه ليودعوه وفجأة هني وبرا بينهار سقف القهوة وبيقع على الطولات والكراسي الفاضية. مرور هالجنازة أنقذ أكتر من خمسين رجال من الموت وصارت الناس تهتف باسم الياس الحلبي أكتر وصاروا يترحموا عليه ويقولوا حتى بموته نجينا من الموت. أسماء كتير بتطلع قدامنا لما نتذكر أبضيات بيروت. مثل الياس وشاكر نكد، بولوس العربانية، عبد الرحمن بكداش، صالح مكوك، راشد دغان، أبو عفيفي كريدية وكتير كتير غيرن. ما في شك إنه هالزمن الأديم كان في محبة بين الناس أكتر وكانت الرجولية إلا مفهوم تاني وكان الأبضاي يشيل من تمه ويطعم الناس. مش ضروري تكون هالطريقة بالحياة بهيداك الزمن هي الصح بس المهم إنه مهما طيرت الأزمنة تظل بيروت وناسا بألف خير. بتمنى تكونوا استمتعتوا بهالحلقة. أنا دارين منلتقي بحلقة جديدة."
  },
  {
    "title": "Episode 18 – Folktales from once upon a time",
    "audio_url": "audio\\3083275-folktales-from-once-upon-a-time.mp3",
    "gpt4o_transcribed_text": "مرحبا، أنا دارين. حلقة اليوم كتير مميزة وعزيزة على قلبي. وما بستغرب دموع عيوني أنا وعم خبركن عنها. لأنه فيها جزء كبير من طفولتي وذكرياتي. حلقتنا اليوم عن حكاية شعبية قديمة. تنقلتها الناس من جيل لجيل. وسمعوها الكبار متل ما عم يسمعوها الصغار. متل ما بتعرفوا كل بلد حول العالم عنده قصص شعبية. بيحكوها الناس وبيحفظوها وبيكرروها. مرات بيزيدوا عليها. ومرات بتصير غنية. ومرات بتتحول لمسرحية. بس بتبقى بتحمل كتير من صفات هالبلد. ومن روحية المجتمع والبيئة اللي بتخلق فيه. مش ضروري تكون حقيقية. بس تكرارها الدائم على مدار السنين هو اللي بيخليها تكتسب مصداقية وتعيش وتعيش لزمان طويل. أول حكاية رح أخبركن عنها اليوم اسمها حكاية بريء الزيت. جربوا هلأ روحوا اسألوا حدا من أهليكن. تعرفوا حكاية بريء الزيت؟ دغري رح تشوفوه نبتسمه. كونه كتير مشهورة. وبتتمتع بزكا وبدها صبر طويل لتخبرها. ورح أخبركن ياها هلأ متل ما حفظتها على مدار السنين من ستة ريما. كانت ستة ريما تحط راسي على حضنة وتبلش. رح أخبرك يا دارين حكاية بريء الزيت. وهي حكاية حلوة كتير وقصتها كتير غريبة. وإذا حبيتي أو ما حبيتي أو عجبك أو ما عجبك أو بدك أو ما بدك رح خبرك ياها. لأنه حكاية بريء الزيت حلوة. وهلأ بعد شوي بدي بلش خبرك ياها لأنها طويلة. وبدها تفتحي دينايك وتغمضي عيناكي لحتى تسمعيها. وأنا قلها آية تيتا بدي اسمعها. وترد ستة. يعني عن جد بدك بلش؟ بس ما خبرتيني أي قصة بدك احكي لك؟ وأنا يضيق خلقي وصير معصبة. وقلهم بلا يا تيتا ما اتفقنا تحكي لي حكاية بريء الزيت؟ بتقلي طيب هلأ بدنا نبلش لأنها حكاية حلوة وطويلة يا دارين. ونضل هيك. ليمرق الوقت وستة عم اطماطل بالحكي. وأنا عم رد لحديت ما اتعب ونام وبعدني ما سمعتها الحكاية. ومرقت السنين وكبرت. وعرفت انه هيدي الطريقة الزكية بيستعملوها الامهات والجدات ليزهروا الاطفال ويتعبوا ويناموا. يعني هي من الأساس بتلفوا بتدور وبتلفوا بتدور وما بتخبر القصة. ولهيك صارت هالحكاية أو جملة حكاية بريء الزيت مضرب مثل لكل شي بلفوا بدور بأرضه بدون ما يوصل لنتيجة. فمنقلو مثل حكاية بريء الزيت. وبعد ما ماتت ستة ورجعت بذاكرتي لهالقصة. رحت دور على أصلها الحقيقي. لشوف اذا فعلاً في حكاية حقيقية وراها. وقالها بس هيك خيالية. واكتشفت انه مظبوط. في وراها قصة قصيرة بتقول انه كان يا ما كان بأديم الزمان. عيلة عندها بريء زيت قديم. قرروا يكبوه ويجيبوا بدل بريء زيت تاني جديد. لأنه جيرانهم هيك عملوه. قاموا كسروه بدل ما يكبوه. كسروه مية شقفة. وصاروا كل ما يشتروا بريء زيت جديد يصير يهرب من كعبه. يعني نقط زيت. وما كانوا يتوفقوا بولا بريء زيت منيح. وبقوا ندمانين على البريء القديم اللي كسروه بدون زنب. بس لأنه دبت فيهن الغير من جيرانهم. تحكيت بس عرفت هالقصة. بس للصراحة بعدني بحن لقصة ستة أكتر. وبقول لو بترجع ستة كنت أنا بخبرها أصل هالحكاية. وبنام بحضن أنا ومبسوطة أني أخيرا قدرت أعرف الخبرية المظبوطة وراء قصة بريء الزيت. أما الحكاية التانية اللي بدي أخبركن عنها فهي كمان وحدة من أقدم وأشهر القصص اللي تعرفت عليها على كبر. والحمد لله أنه ما بحياتي سمعتها أنا وصغيرة. لأني كتير خفيفة. واسمها قصة أبو كيس. أو متل ما قاله اسم التاني البعبع. وأبو كيس هي قصة شخص كان يمرق على الضياع بالليل. ومعه كيس كبير وبساع كتير. وكان يسرق دجاج وحمام وفواكه عن الشجر وكل شي بيطلع قدامه. ويحطهم بكيسه اللي بساع الدنيا كلها. وبعدين صارت الإميات تخوف ولادة بأبو كيس. وإن الولد اللي بعزب أمه بياخدوا أبو كيس. يعني شو بخبركن قصص مرعبة لهالولاد. وبلبنان انعمل فيلم ومسرحية عن أبو كيس لتكريس هالقصص الشعبية. وأبو كيس له غير اسم بسوريا واسمه أم عدل. اللي هي مرة كبيرة بالعمر. بتحمل كيس خش على كتفة. وبتبرم بتلطقت لولاد المزعجين لتخدن على راس الجبل وتتركن. ومرات أم عدل بتحط لولاد بتخت كله قبر ليتوجعوا ويبطلوا يعزبوا أهليهم. وهيك الإميات كانت تستعمل كل الوسايل من القصص المخيفة لحتى لولاد تنام بكير وتصير مطيعة. وآخر قصة رح أخبركن إياها لليوم اللي هي من أقدم القصص اللبنانية. واسمها قصة الكنونة. وهي قصة للكبار أكتر من ما هي للصغار. كونوا للكبار حتى بسهراتهم بيحكوها أكتر من القصص اللي هي للأطفال. واللي ما بيعرف شو هو الكنونة هو مثل الدفاية مصنوع من حديد سميك. له أربع إجرين وبيولعوا فيه جمر بالشتاء. أو بيشوا عليه لحمة وبيعملوا قهوة. ومرات كمان بيحطوه بالمطبخ ليطبخوا عليه. وهو من زمان كان موجود تقريباً بكل بيت لبناني وضروري وجوده بالشتاء. وقصة الكنونة بتقول كان يا مكان بأديم الزمان ضيعة ما فيها إلا شخص واحد بيعرف يكتب ويقرأ. واسمه العرض حج. وكانت الناس تروح لعنده لحتى يقرالهم شي ضروري. أو يكتب لهم مكاتيب لولادهم بالغربة. بالغربة يعني مسافرين. مرة راحت لعنده أم سلطان ليكتب مكتوب لابنه سلطان اللي مسافر. وقالت له يا عرض حجة اكتب هالمكتوب لسلطان. إلى ابني سلطان. أمك بتسلم عليك. وخالتك بتسلم عليك. وبيك بسلم عليك. وبدنا منك يا سلطان تبعت لنا كنون جديد لأنه كنوني منزوع. شوي وقف هيك العرض حجة وانتبه. انه هو ما بيعرف يكتب كلمة كنون. فكر شوي واكتشف انه ما فيه إلا ما بيعرف يكتب كلمة كنون. لأنه هيك بتصير تضحك علي الناس. وصار يفكر شو بيعمل شو بيعمل. فات عالبيت وجاب كنونه وعطال أم سلطان وقال لها خدي كنوني وما تطلبي من ابنك كنون. وما بدي حقه هيدا هدية لإلك ببلش. انبسطت أم سلطاني كتير وقالت له لكان يا عرض حجة اكتب لابني سلطان مكتوب جديد. مرحبا يا سلطان. أمك بتسلم عليك. وبيك بسلم عليك. وخالتك بتسلم عليك. كان بديك تبعتلي كنون. بس العرض حجة عطاني كنونه. فبعيت للعرض حجة كنون جديد بدل كنونه. ساعتها خوتو جن وقال لها يا أم سلطان أنا كنون واحد مش عارف اكتب. بدك اكتب عشرين كلمة كنون؟ وهيدا القصة بتداولوها الناس بالسهرات. وتحديدا اذا كانوا مولعين كنون. وبيمثلوها وبيصيروا يضحكوا ويتذكروا ايام الماضي. انا وصغيري عشت بعيدة عن لبنان. كنا مهاجرين. فما كنت اسمع حكاية بشكل دايم. بس كانت خالتي وستة يسجلولي شراية كاستات. هاو دي الكاستات القديمة اللي بتسمعون عالمسجلة. يسجلولي ياهن بصوتن. كلن قصص وخبريات وحكاية من الضيعة. وكانوا يبعتولي ياهن مع اي حدا مسافر. وما تتخيلوا فرحتي لما كانت امي تستلم مكتوب وزنه تقيل. كنت نطة من الفرح. لانه اعرف انه اكيد اكيد بنصه في شريط حكاية. وكنت قضي شهور من بعدها عم اسمع هالكاستات كل ليلة. لحديت ما يصير صوته يخشخش من كتر الاست"
  },
  {
    "title": "Episode 16 – Wildfires",
    "audio_url": "audio\\2981521-wildfires-of-2019.mp3",
    "gpt4o_transcribed_text": "أهلا وسهلا من جديد مستمعينا على اللغة. معي أنا مريم. بحلقة جديدة رح نحكي فيها عن حرائق الغابات بلبنان واللي من جديد بنهاية صيف 2019 أثرت بشكل كبير على مساحات خضرة مهمة كتير بالبلد. هالحرائق فينا نوصفهم بالكارثة البيئية حتى على المناطق اللي ما طال الحريق. الكارثة يعني مصيبة أو حدث كبير وسيء. منظمة الأغذية والزراعة التابعة للأمم المتحدة بتعرف أو بتوصف الغابة على أن أرض مساحتها أكتر من 5000 متر مربع أو 5 دنم. فيها شجر بزيد ارتفاعن أو طولن عن 5 أمتار. وظل شجر أو بمعنى تاني غطاء نباتة بيتجاوز يعني بيزيد عن العشرة بالمية. أو تكون هالمساحة فيها شجر مزروع جديد قادر يوصل لهيد الأرقام بالمستقبل. بورقة البرنامج الوطني للغابات بلبنان 2015-2025 والمقدمة من قبل وزارة الزراعة اللبنانية بيقولوا إنه الغابات بتشكل 13.2% من مساحة لبنان المجملة أو الكلية أو الكاملة واللي هي 10452 كم مربع. وبحسب هالورقة أو البرنامج هالرقم بيحط لبنان ضمن أكتر البلدان اللي فيها غابات بالشرق الأوسط من ناحية نسبتهم من مساحة البلد الكاملة. ب13 تشرين الأول 2019 وتحديدا بالليل كان لبنان على موعد مع سلسلة أو مجموعة حرائق بالغابات تجاوز عددها المية حريق. تركزت أو صارت أغلب هالحرائق بمنطقة الشوف وإقليم الخروب ووصلت لمناطق بالجنوب والشمال. وأجبرت كتير ناس على إنهم يتركوا بيوتهم اللي وصلت لها أو حصرتها النيران. كما إنها كشفت أو بيّنت لكل المواطنين اللبنانيين مشكلة كبيرة بتواجهنا بموضوع عجز البلد والجهات المعنية بالدولة عن مواجهة هالنوع من الكوارث الطبيعية. بيقول رئيس جمعية تنمية الغابات وصيانتها باللبنان إنه هالحرائق اللي استمرت لأكتر من 48 ساعة قضت على أو ضيعت 20 سنة من جهود أو شغل إعادة التشجير بالبلد. التشجير يعني زرع شجر جديد. بورقة بحثية مقدمة للمؤتمر العالمي للغابات بكندا سنة 2003 بيقولوا إنه حرائق الغابات عم تدمر سنوياً بين الستين والمية وأربعين دنم من الغابات حول العالم. حتى إنه هالورقة بتميز بين نوعين من الحرائق. الحرائق المؤذية للبيئة والطبيعة والحرائق الضرورية والمفيدة للنظام البيئة أو بالإنجليزية الإيكوسيستم. حرائق الغابات إلى أسباب كتيرة ممكن تكون طبيعية بسبب درجات الحرارة العالية والجفاف أو ضربة برق بمكان معين. ممكن أسبابها تكون مفتعلة بسبب الناس ونشاطهم بالطبيعة. مفتعلة يعني نعملت قصداً أو عمداً. وهاي الحالة عم تكون الأغلب. مثلاً حدا ولع نار ليخيم بالطبيعة. حدا كب سيجارة مش مطفية. نفايات الإزاز يعني زبالة مصنوعة من إزاز أو بالإنجليزية جلاس اللي الناس بيكبوها بالطبيعة. والألعاب النارية وغيرها كتير. لحد هلأ من عرف السبب المباشر ورى الحرائق اللي صارت بتشرين 2019 باللبنان. الدفاع المدني اللبناني وفوج الأطفاء مع متطوعين من كتير مناطق باللبنان وحتى الجيش اللبناني. كلهم اشتركوا بإطفاء الحريق مع مساعدة خارجية يعني من برا لبنان. وصلت من عدة دول كان أبرزها المروحية القبرصية يعني اللي إجت من قبرص. ومع ذلك أغلب الحرائق ظلت ولعانة أو مشتعلة لحد ما نزل الشتاء. وبحسب حديثنا باللانجوج وايف مع فوج أطفاء بيروت عن هالموضوع. ذكرولنا إنه الشتاء لعب الدور الأهم والنهائي لأخماد أو أطفاء الحريق كلياً. وب تصريح أو حديث لرئيس العمليات بالدفاع المدني اللبناني بيذكر إنه بالنسبة إلو بيشوف إنه هالحريق كان الأصعب والأسوأ من وقت ما بلش شغل بالدفاع المدني سنة 1981. الدفاع المدني فقد أو خسر أحد عناصره الشاب سليم أبو مجاهد واللي أصيب بأزمة قلبية خلال العمل على أخماد الحريق توفى بسببه. إضافة لعشرات المصابين بحالات الاختناق وديق بالتنفس أو إغماء يعني غابوا عن الوعي وحروق طفيفة يعني سطحية أو خفيفة تم علاجهم على الفور من قبل طواقم الصليب الأحمر الموجودة على الأرض أو نقلهم على المستشفيات ليتلقوا العلاج اللازم. عام 2009 قدمت جمعية أخضر دايم للدولة اللبنانية 3 طيارات إطفاء. الجمعية جابت حقها الطيارات بعد ما عملت حملة تبرعات كتير كبيرة من مواطنين وسياسيين وحتى طلاب مدارس. هالطيارات اللي نجمع لها حوالي 15 مليون دولار ما كانت جزء من عملية إطفاء الحريق وبعض المسؤولين بالدولة اللبنانية قالوا عنن إنه صاروا خردة. خردة يعني شي منزوع ما فينا نستعمله لأن ما بيشتغل. وقالوا إنه هالطيارات منعملن صيانة يعني تصليح من سنين لأن ما في مصاري. غياب هالطيارات عن ساحة مواجهة حرائق تشرين سبب غضب كبير بالشارع اللبناني. بكتاب عنوانه أطلس لبنان تحديات جديدة تم إصداره من قبل المجلس الوطني للبحوث العلمية باللبنان وبالتعاون مع المعهد الفرنسي للشرق الأدنى. بيوضح أنه 35% من مساحة الغابات باللبنان تعرضت لأضرار أو خسائر ملحوظة يعني واضحة بين سنة 1960 و2010. هالأضرار بتعود أسبابها إما لتقطيع الشجر أو لحرائق الغابات. وبنفس هالكتاب بيقولوا أنه تم تسجيل ما بين 8000 ل 16000 عملية تدخل للدفاع المدني اللبناني سنويا لأطفاء أو إخماد حرائق بالغابات. حريق تشرين 2019 باللبنان قضى على مئات أو ميات الأشجار من ضمنها الشجر المثمر أو المنتج مثل شجر الصنوبار والسنديان واللي رفع نسبة الخسائر الاقتصادية كون عدد العائلات اللبنانية اللي بتعتاش من الصنوبار بزيد عن 50 ألف عيلة. وفق رئيس نقابة عمال ومزارعي الصنوبار باللبنان فخر المصري. هالكارثة الطبيعية باللبنان ترافق أو يعني إجا معه مبادرات أهلية واسعة بكل لبنان تحركت للمساعدة. ففتح عدد كبير من المواطنين أو الناس بيوتن ليستقبلوا العيال اللي اضطرت تطلع من بيوتها بسبب النيران. ووصل متطوعين بأعداد كبيرة على المناطق المتضررة من الحريق.للمساعدة بأي طريقة ممكنة.ومعهم إمدادات كبيرة مثل الأكل ومي الشرب تقدمت للناس اللي طلعت من بيوتها أو لعناصر فوج الإطفاء والدفاع المدني وكل اللي كانوا عم يشتغلوا على الأرض بمواجهة الحريق.مبادرات تانية طلبت من الناس تتطوع بعملية إعادة التشجير.وهون نذكر أنه دولة غانة الأفريقية عرضت على لبنان استعدادها للتبرع بشتلات شجر.يعني شجر صغير بينزرع بهدف إعادة تشجير المساحات اللي احترقت.الأزمة أو الكارثة قطعت هالمرة بس على الأكيد حرائق الغابات رح ترجع تواجهنا بلبنان.برأيي الشخصة ولأنها عم بحكي عن شغل أهلة أو مدنة.بشوف أنه خطة جدية لتوعية الناس من كل الأعمار حيال التصرفات الغلط بالطبيعة اللي بتقدي للحرائق ممكن تساهم بشكل كتير كبير بتخفيض يعني تقليل عدد الحرائق اللي عم نواجهها سنويا. وبالتالي تقليل الخسارات اللي عم تسببها. بالإضافة للمطالبة بسن قوانين جدية بتعاقب المتسببين بالحرائق. وإنتوا مستمعيننا خبرونا بالتعليقات على الحلقة شو بتشوفوا طرق مناسبة لمواجهة أو معالجة هالظاهرة."
  },
  {
    "title": "Episode 14 – Sidon (Gateway to the South)",
    "audio_url": "audio\\2860777-sidon.mp3",
    "gpt4o_transcribed_text": "مرحبا، أنا دارين. بحلقة اليوم لح نكستر صوب جنوب لبنان. وتحديدا على منطقة لقبوة ببوابة الجنوب اللبناني، نظرا لجمالها وأهميتها وبحرها. مليانة تراث وحضارة، وناس أطيب وأكرم ناس، وهي صيدة، المدينة اللبنانية الحلوة على الشط اللبناني الجنوبي. صيدة هي تالت أكبر المدن باللبنان، وبتوقع على جنوب العاصمة بيروت، وبتبعد عنا حوالي 45 كيلو متر، يعني 35 دقيقة بالسيارة. اخترت أحكي عن صيدة مش بس لجمال موقعها وأهميتها، بل كمان لأنها تعتبر وحدة من أقدم مدن العالم، نظرا لمرفقها وقلعتها البحرية وأثارها النادرة. صيدة منطقة وصل بين جنوب لبنان وبيروت، وهي مدينة تجارية بامتياز، وفيها الكتير من الجامعات والمدارس والمستشفيات والعمران. عمران يعني كتير من الأبنية. هيدا كله بالإضافة لمرفق صيدة البحري اللي بيخليها منفطحة على البحر كمان. صيدون هو الاسم التاريخي لصيدة، وصيدون هي كلمة لاتينية أو يونانية، وما في تفسير واحد لهالاسم. منهم بيعتقدوا أنه صيدون كلمة مشتقة من كترة السمك على شواطئها، وأهلا اللي كانوا يتصيدوا هالسمك. وفي نظرية تانية بتقول أنه صيدون ابن كنعان الرجل الفينيقي أسسها سنة 2800 سنة قبل الميلاد، ولهيك سميت على اسمه صيدون. بس خلينا نوقف شوي عند السنة، 2800 قبل الميلاد، يعني هالمدينة عمرها ألاف السنين، ولهيك صيدة مش بس مدينة عمرانية حديثة، بل وكمان مدينة تاريخية أصيلة، غرقانة بالعديد العديد من الأثار، الكنائس، المدينة الأديمة، القلعة البحرية، القلعة البرية، خان الإفرنج، الجامع العمري الكبير، الميناء، مرافق الصيادين، والحمامات الأثرية، وكتير غيرهم. هودي كلهم أسماء معالم تراثية بعدها موجودة لهلأ، وبيزوروها ألاف السواح سنويا ليشهدوا على أهمية وروعة هالمدينة. كتير شعوب مرقت على الصيدة، وخلوها مزداهرة ومطورة، مثل الفرس والأشوريين والأراميين، وهودي كلهم أسماء لشعوب قديمة سكنوا المنطقة الساحلية للبحر الأبيض المتوسط، وازدهرت صيدة أكتر كون انفتاحها على البحر خليها مكان ممتاز للتجارة البحرية وللصيد، وكانت سيدة المدن البحرية، ولهالسبب طمع فيها الملك المصري أرتحششت التالت، وقرر يدمرها، رفضوا الصيدويين، وقاموا فضلوا الموت على الزل، ويقال انهم حرقوا المدينة كلها وكل المراكب، ومات أكتر من 40 ألف شخص دفاعا عن كرمتهم، وبالعودة لأثار هالمنطقة، فقلعت صيدة البحرية بتبعد حوالي 80 متر عن الشط، وهي معبد فينيقي قديم، خصص لعبادة الآلهة القديمين، وفيها برج كبير، وكتير بوابات، وعلى مدخل القلعة، في أحجار سودة منحوطة بنقوش قديمة، هالقلعة البحرية بتضل مليانة زوار على مدار السنة، وتحديدا تلميذ المدارس اللي بيجوا بأعداد كبيرة ليكتشفوها، وبدي أخدكن لنتعرف كمان على خان الإفرنج، وكلمة خان بتعني أوتال، وإفرنج يعني الأجانب، وهالخان بيطبع من نحية الهندسة نفس هندسة القلعة البحرية، يعني اتنيناتهم بيشبهوا بعض، بني سنة 1770، وكان أول الأبنية اللي بتدل على النهضة العمرانية، يعني طريقة البناء الحديثة، بابه ضخم وكله أناطر، وساحة عملاقة كان فيها نافورة مي كبيرة من زمان، وفيه 56 غرفة وممرات طويلة ورائعة، خان الإفرنج بطل مفتوح قدام النوام، النوام بيقولولون يعني الناس اللي بيجوا نايمين من برات المدينة، خان الإفرنج صار مفتوح على مدار السنة بس للسواح، ويقام فيه حاليا كتير من المعارض والحفلات، وأنا شخصيا عندي محطة سنوية فيه بمهرجان بعمله للأطفال بالجنوب، منمشي بكرنفال على كورنيش صيدة، وبعدين عساحة خان الإفرنج، وبيبلشوا المهرجين يعني الكلاونز يلعبوا الولاد، ومنه منرجع منروح على سوق صيدة الأديم، سوق صيدة الأديم بتفوتوله منحة خان الإفرنج، وهالسوق محلاته شغالة لحدية اليوم، وبعد بتلاقوا فيها مهن وحرف قديمة، مثل الخياط، صانع الأشش اللي بيعمل حصاير وكراسة من الأشش الأديم، وكمان بتلاقوا محلات فضة ودهب وخبز مرقوق، هالسوق الأديم ما فيكنوا تفوتوله إلا مشي على الأجرين، وبنصحكنوا تزروه تحديداً خلال شهر رمضان، لتستمتعوا بأطيب حلو صخن اسمه السحلب، السحلب بيقدموه لكم إياه على طاولة خشب قديمة على جوانب السوق، بيحطوا السحلب بكاسة صغيرة وتحتها جريدة، وبتصيروا تغطوا الكعك بالحليب الدافة، وتشوفوا الحياة الرمضانية ما أجملها بهالسوق العتيق، أما متحف الصبون بصيدة، ففيكنوا تشوفوا بالتفاصيل كيف بيصنعوا صبون زيت الزيتون فيه، هالمتحف عبارة عن مصنع صبون قديم، تم بنائه بين القرن السابع عشر والتاسع عشر، مليان بألاف القطع من الصبون، اللي ريحتن كتير مميزة، ومحطوطين بشكل قلعة بنص قاعة متحف الصبون، مثل ما قلت لكم، كيف ما بتبرموا بصيدة بتشوفوا تاريخه قصص، بس كمان ضروري تعرفوا أنه أكل السمك واحد من أهم الطقوس اللي لازم تعملوها بصيدة، كون الشاطئ البحري كبير، ازدهرت مهنة صيد السمك، وصاروا السواح لازم ينزلوا ولو مرة وحدة يدوقوا السمك المشوي على شط صيدة، وصار السمك الصيداوي من أشهر وأطيب الأسماك على كل الشط اللبناني، للأسف هالمهنة خفت كتير مع التلوث اللي عم يضرب البحر، بس بعد بتلاقوا بساتات سمك بسوق سمك صيدة العتيق، وخاصة إذا نزلتوا بكير عند الفجر، من الأكل رح نروح للحلو، فصيدة مدينة مشهورة بحلوياتها الشهية، ومحلات الحلو فيها بتتنافس لتقدم الأشهى للزوار، والمهدوم بالموضوع أنه في بعض الحلويات أخدت اسمه من أسماء عيال صيدة، مثلا عائلة السنيورة صار عندها حلو اسمه سنيورة، عائلة السمرة كمان عندها حلو اسمه السمرة، وهالنوعين من الحلو بعضهم بينعملوا بالصناعة اليدوية، وكتير غيرهم كمان، مثل المعمول الصغير اللي بينحشى بالتمر والفستق، البقلاوة، الكنافة، المدقوقة، اللوزية، هودي كلهم أسماء حلويات شهية، تاكلهم من هون، وبتروحوا بتعملوا كزدورة على كورنيش صيدة من هون لحتى تحرقهم. حكينا عن معظم الأشياء بصيدة، بس أهم شي هو شعب وسكان صيدة، اللي منسميهن الصيدويين، واللي بيحملوا بلهجتهم كتير من حكايات صيدة المميزة. خلصت حلقتنا عن صيدة لليوم، بتمنى تكونوا استمتعتوا فيها، أنا دارين، لقوني بحلقة جديدة قريبا."
  },
  {
    "title": "Episode 15 – Two common proverbs",
    "audio_url": "audio\\2924560-two-common-proverbs.mp3",
    "gpt4o_transcribed_text": "مرحبا مستمعينا، بتمنى تكونوا كلكن بخير، وأهلا وسهلا فيكن معي أنا مريم بحلقة جديدة عالLanguage Wave. بحلقة اليوم، رح نحكي قصص ومعاني جديدة عن الأمثال الشعبية اللبنانية. الأمثال الشعبية فينا نعتبرها جزء من تراث المجتمع، واللغة اللي بيحكيها. والمثل هو جملة قصيرة أو عبارة إجت من قصة صارت مع ناس من زمن، وصارت الناس من وقتها تستعملها بأحاديثها اليومية لحتى تذكر بعبرة أو حكمة. العبرة هي متل نتيجة لقصة، بتساعدنا نتعلم دروس بالحياة من ناس غيرنا مرقوا بأشياء بتشبه حدث أو ظرف عم نعيشه. وهالقصص اللي رح نحكيهم عن الأمثال مش بالضرورة يكونوا مظبوطين أو فعلا هيك صاروا، بس هي قصص انشهرت بين الناس وصار الكل يحكيها عن هالمثل أو هيداك. المثل الأول اللي رح نحكي عنه اليوم بيقول القصة مش رمانة بس قلوب مليانة. وقصة هالمثل بتحكي عن شاب وصبية حبوا بعض كتير بهالزمنات وقرروا يتزوجوا. المشكلة إنه كان في خلافات كتير بين العيلتين ولما أمه للشاب عرفت مين البنت رفضت كليا إنه يصير هالزواج. الشاب أصر على خياره وقال لأمه إنه إذا ما تزوج البنت اللي حبها ما رح يتزوج طول عمره. بالأخير الأمة نازلت عن رفضه لهالزواج وراحت طلبت البنت من أهلها. يوم العرس كان من العادات عند هول الناس إنه أم العريس تنقي رمانة منيحة وكبيرة وتحطها عباب بيت العرسان حتى العروس تدعس عليها وهي فايتة على بيتها الجديد. بس لأن حماتة للعروس يعني أم العريس كانت بتكرهها للعروس جابت رمانة منزوعة وحطتها عباب البيت. لما ندعست العروس عالرمانة المنزوعة طلعت ريحة بشعة كتير وهون عرفوا الناس شو عملت أم العريس وقالوا المثل المشهور القصة مش رمانة بس قلوب مليانة. يعني القصة مش قصة رمانة بالصدفة طلعت منزوعة بس هي قصة حقد وقلوب مليانة كره تجاه الشخص الآخر. وهيك الناس لليوم بتستعملوا لهالمثل لتدل على أي حادثة بتصير وبتبين صدفة أو مش قصداً بينما بالحقيقة هي قلوب مليانة عبعض. المثل التاني هو عبارة عن ثلاث كلمات كانت النصيحة بجمل. أما قصة هالمثل فطويلة شوي وبتحكي عن زلمة أو رجال بقديم الزمان قرر يسافر بعيد عن بيته وعيلته ليفتش على شغل ورزق. رح نسمي هالرجال آدم. وبالفعل وصل آدم عمكان بعيد عن ضيعته ولقى شغل مع تاجر كبير صار يرعى عنده جمال ومواشة. مواشة أو الماشية يعني خواريف ومعزة وغيرن. وبعد سنين من الشغل اشتاق آدم لبيته وعيلته فقرر يرجع لعندن بالمال أو المصاري اللي جمعن. وقبل ما يفلق آدم قدم له التاجر هدية عبارة عن عدد من الجمال والمواشة ليخدون معه عالضيعة. انطلق آدم يمشي بطريق الرجعة وهو عم يقطع صحراء كبيرة تحت الشمس القاسية وبالهوى الناشف اللي عم يطير الرمل عوجهه. لقى رجال كبير بالعمر بيقولوله شيخ قاعد بخيمة لحاله بهالصحراء. فسألوله الشيخ شو عم تعمل بهالمكان الفاضي لحالك تحت الشمس القوية؟ رد الشيخ وقال له أنا بشتغل بالتجارة. طيب تجارة شو؟ قاله الشيخ أنا ببيع للناس نصايح. فسأل آدم الشيخ شو سعر النصيحة؟ نصايح واللي هي جمع كلمة نصيحة تعني شي منقوله للناس بيساعدن يتخطوا مشكلة أو يصلحوا شي بحياتهم مثلا. قاله كل نصيحة حق جمل. آدم انصدم من سعر النصيحة الغالة وقرر يطلب نصيحة ليشوف ليش قيمتها هالقد عالية. قاله الشيخ إذا طلع سهيل ما تقمن السل. سهيل هو اسم عربي لنجمة بالسماء كانوا العرب قديما يستخدموها ليعرفوا الاتجاهات. والسل يعني المي الكتيرة اللي بتتجمع من الشتاء وممكن تصير كأنها نهر ماشية. نزعج آدم وما فهم كيف ممكن تفيده هالنصيحة فطلب نصيحة تانية. قاله الشيخ ما تقمن لأبوه عيون زرقة واسنان فرق. اسنان فرق تعني الاسنان اللي فيه فراغ أو مسافة بينتهم. هالمرة نزعج آدم أكتر لأنه النصيحة التانية كمان ما مبين إلا معنى. ومن تعصيبه طلب نصيحة تالتة. فقاله الشيخ نام على الندم وما تنام على الدم. الندم يعني الشعور السيء اللي بيجي للإنسان إذا عمل شي ما كان لازم أو ما كان صحي عمله. النصيحة التالتة ما كانت أحسن من اللي قبلها. فأعطى آدم 3 جمال للشيخ وكف طريقه متضايق كتير لأنه اعتبر أنه خسرونها الفاضة. وبوحدة من هالليالة هو ومكفي بطريق الرجعة على ضيعته وبيته. وقف آدم يقضي الليلة مع ناس حاطين خيم بوادي كبير. وهو وعم يتأمل لنجوم شاف نجم سهيل. وفوراً تذكر نصيحة الشيخ بالصحراء. اللي قاله إذا طلع سهيل ما تقمن السل. فراح وخبر الناس اللي بالخيم عن النصيحة. وقالهم أنه لازم فوراً يطلعوا من الوادة. بس الناس ما اقتنعوا بنصيحته. قال آدم لحاله أنا دفعت حق النصيحة جمل ومستحيل أني نام بهالوادة. فقرر يتركن ويطلع عالجبل مع الجمال والماشية اللي معه. وبالفعل إجا شتاء كتير قوي ليلتها. هدم يعني دمر أو خرب خيم الناس بالوادة وشردن. بعد يومان من المشة وصل آدم على بيت بمنطقة فاضية. وطلب من أهل البيت يسمحوله ينام عندن ليرتاح. فصاحب البيت رحب واهتم فيه كتير بس بطريقة مريبة. يعني طريقة مش طبيعية خوفته شوي لآدم. وبعد شوي لاحظ آدم أنه صاحب البيت سنانه فرق وعيونه زرقة. وفوراً تذكر النصيحة التانية من الشيخ بالصحراء. وقت قاله ما تأمن لأب عيون زرقة وسنان فرق. وقت عتّمت الدنيا تحجج آدم أنه حابب ينام برا حتى ما يترك الماشية لحاله. وفجأة بالليل بعد ما تأكد صاحب البيت أنه آدم نام. ظهر لعنده حامل سيف وكان ناوي يهجم على آدم حتى ياخد منه الماشية. بس آدم طلع مش بفرشته وكان قاعد ع طرف عم يراقب بحذر. بحذر يعني هو وشاكك أنه ممكن يصير شيء. فوراً آدم صرخ بصاحب البيت وقال له أنا اشتريت النصيحة بجمل. دفش آدم صاحب البيت عالأرض ليدافع عن حاله. وبسرعة أخذ الجمال والماشية وفل من المكان. بالأخير وصل آدم عضيعة وبيته بوقت متأخر كتير بالليل. ولما نفتح باب بيته شاف رجال غريب نايم جوه. جن آدم وزحب سيفه فوراً. بس بهاللحظة تذكر نصيحة الشيخ الثالثة نام على الندم وما تنام على الدم. فرجع آدم لورا وظهر من البيت وقرر ينتر لوقت يطلع الصبح. ووقت طلعت الشمس شافون ناس وانبسطوا كتير برجعتو. وقالوله تركتنا فترة كتير طويلة شوف ابنك كيف صار شب. وهون بيتفاجأ آدم أنه ابنه هو الرجال الغريب اللي كان راح يهجم عليه ليلة الماضية. سكت آدم وقال بعقله فعلاً كل نصيحة كانت بتسوى يعني بتستحق جمل. ومن هون صارت الناس تقول كانت النصيحة بجمل. هالمثل بيستعملو الناس وقتي قدموا نصيحة لشخص وهالشخص يستخف أو يستهتر فيها يعني طنشة وما يعملها قيمة. لهون منكون شرحنا بهالحلقة مثلين وحكينا قصتن اللي هن القصة مش رمانة بس قلوب مليانة. وكانت النصيحة بجمل. على أمل أنه المرة الجاي اللي بتكونوا عم تتحدثوا فيها مع حدا ويستعمل هالأمثال بحكيوه تعرفوا بالضبط المعنى من اللي قالوه. ممكن كتير مرات نحس أنه الأمثال هي حكي مش منطقية. بس واقعاً وبالحياة اليومية الناس كتير بتستعملن بأحاديثها. وأوقات صعب نفهم شو قصدن بالمثل إذا ما عرفنا القصة اللي إجى منا أو رحنا فتشنا عن شرحه."
  },
  {
    "title": "Episode 12 – Hamra Street",
    "audio_url": "audio\\2736703-hamra-street.mp3",
    "gpt4o_transcribed_text": "مرحبا، أنا دارين، واليوم حلقة مميزة عن نجم من نجوم بيروت. ما بقل أهمية عن أي من المشاهير، بس هالمرة مش عم نحكي عن شخص، عم نحكي عن شارع الحمراء بمنطقة راس بيروت. اخترت أحكي عن شارع الحمراء لأنه عايش على مدار السنة وبكل الأوقات. شارع عمل وضجي وشغل بنهار، وشارع كله حياة وسهر وفرح وثقافة بالليل. هالشارع هو الشارع الوحيد اللي ما بينام بكل بيروت، ولهيك ما فيك ما توقف عنده وتحكي عنه. شارع الحمراء طوله اليوم حوالي 1300 متر، ببلش من الجهة الشرقية، وتحديدا من حد وزارة السياحة اللبنانية، وبينتهي عن جهة الغرب، تحديدا عن دكان قديم ببيروت كان اسمه زاوية أبو طالب. يعني شارع الحمراء بيربط راس بيروت بوسط بيروت. ولما نبلش بحكاية هالشارع، بتقول القصة إنه شارع الحمراء بمطلع القرن الخامس عشر ميلادي كان يتردد عليه بني الحمراء، اللي هو لقب لمجموعة من الناس، لحتى يبيعوا محاصيلهم الزراعية. وبوقتها، نتيجة إقامة بني الحمراء بهالمنطقة، سميت بالأول بكرم الحمراء، وبعدين اختفت كلمة كرم لتصير بس الحمراء. الحمراء باللبنان كان شارع صغير، بالكاد يمرق فيه حنطور مرة واحدة باليوم. وكبر هالشارع واتطور العمران ببيروت وضواحيها، وصار عنده قصص كتير تنحكى. أول بناء عصري على الطراز الحديث بالحمراء كان بيت بناء بروفيسور سالي سنة 1923 ميلادي. وكان وقتها بعد ما فيه زفت بالشوارع. وكرمال هالبيت قامت بلدية بيروت بتسفيت شارع الحمراء سنة 1933. وصار يكثر العمران ببيروت، وتكثر الناس اللي اختارت مدينة بيروت كمسكن لقلن. ومن البيوت صار فيه بنايات ومحلات ومقاهي ومسارح ليكتمل مشهد الحيوي اللي بيخلي أي شارع يعيش. وما فينا نحكي عن الحمراء بلا ما نحكي عن مقاهي الحمراء. وكلمة مقهى يعني قهوة أو كفة. واللي بيميز المقهى هو إنه بيكون جزء من قعدته على الرصيف بالشارع لحتى يستمتع الناس بمراقبة بعضه. وبصير هالرصيف مع الوقت مركز بيجي عليه القدبة والشعراء والفنانين من الصباح للصبح. وما فينا نحكي عن المقاهي بلا ما نحكي عن مقهى الهورس شو اللي كان من أشهر المقاهي للمثقفين. الهورس شو سكر فصاروا يروحوا على كفي دو باري اللي كمان سكر بدوره متله متل كتير مقاهي بالحمراء. شارع الحمراء يعد من أهم مظاهر السياحة باللبنان. بيجوا عليه السواح من مختلف أنحاء العالم. للإقامة بالأوتلات الفخمة والتسوق يعني شوبينج بالمحلات التجارية الفخمة. وأكيد لزيارة المسارح والسينمايات الموجودة بهالشارع. والمسارح بالحمراء هي جزء من ثقافة هالمدينة. وعلى مسافة كل الشارع بيمتد أكتر من مسرح. بتنتشر على جوانب الطريق بالحمراء عدد كبير من المتاجر المتنوعة. من الملابس للمجوهرات للأحذية للطعام والكتب والحرف اليدوية. فأحسن مكان تشتري هدايا تذكرية هو من محلات شارع الحمراء ببيروت. وهالمحلات بتلحق الموضة العالمية. وعندها كتير ناس بيقصدوها. منطقة الحمراء بتضم عدد كبير من الجامعات الأهم باللبنان وبالمنطقة العربية. وتلميذ كمان بيسافروا على بيروت ليكملوا دراستهم بهالجامعات. مثل الجامعة الأمريكية، الجامعة اللبنانية الأمريكية، الهكازيان وغيرهم. هالمزيج من التلميذ بالجامعات والمثقفين والسواح وعامة الشعب والسكان هو اللي بيخلق هالمزيج الحلو والتنوع اللي ممكن يخلي أي مدينة ترجع للحياة. الحرب اللبنانية تركت أثر كبير على منطقة الحمراء. ودارت حرب طاحنة بين الميليشيات اللي سيطرت على بيروت بالحرب الأهلية سنة 1975. وأكلت الحمراء نصيب كبير من الدمار والقتل والرصاص اللي بعده لهلأ أثاره موجودة على كتير من أبنيتها الأديمة. في كتير من هالأبنية ما بقى معروف مصير أهلها وأصحابها. وبعد الآخر استغل رسامين للجرافيتي موهبتهم ليرسموا على حيطنها رسومات لمشاهير لبنانية مثل فيروز وصباح. أو جمل بيخلدوا فيها أقوال حلوة عالمية عن لبنان مثل لبنان يا قطعة سما، ردني إلى بلادي أو أم الشرائع بيروت. وبالعودة للمسارح بالحمراء فالحركة المسرحية ناشطة على مدار السنة ويمكن من أنشط الحركات المسرحية بالمنطقة العربية. أول مسرح لازم نحكي عنه بالحمراء هو مسرح البيكادلي اللي كان من أشهر وأول المسارح اللبنانية وأكثرها نشاطا. بعده اسمه متداول بالرغم من أنه صار له 17 سنة مقفل. خشبة مسرح البيكادلي قدم عليها كتير عروض مميزة من ناحية الإخراج والتمثيل واحتضنت مسرحيات لبنانية شهيرة وخاصة للأخوين الرحبانة مثل هالة والملك، لولو، بترا والعشرات غيرها. وكمان مسرحيات عربية مثل مدرسة المشاغبين والواد سيد الشغال. وكانت هالعروض تظل بمسرح البيكادلي على أشهر طويلة وكانوا المشاهير يمشوا بشارع الحمراء ويتصوروا بين الجماهير والمعجبين مثل سلوى الأطريب، ملحم بركات، شوشو، داليدة، عادل إمام وفيروز. احترق هالمسرح سنة 2000 ومعه احترق جزء كبير من الثقافة اللبنانية وهلأ مسرح البيكادلي مسكر بانتظار حدا بيعرف قيمة الفن يرممه ويرجع له عصر الدهبة. ومسرح المدينة كمان هو من أشهر مسارح المدينة أسسته المخرجة والممثلة نضال الأشقر واللي يعد حاليا من أشهر منصات العرض ببيروت. لازم أحكي لكم عن مكتبة عصام عياد بالحمراء. هالزلمة صار له من سنة 1973 فاتح مكتبته وكان يسمي الزمن الأديم أيام عز الحمراء. مكتبة عياد فيها كل الكتب الأديم النادرة والكساتات لمشاهير المطربين والفنانين. وعلى سيرة المطربين، أغاني كتير انعملت عن شارع الحمراء وبذكر منهم أغنية للفنان خالد الهبر بتقول خدني معك وديني عشارع الحمراء خدني معك تحلالي بالحمراء السكرى اشرب كاس المحبة بشي قهوة عالرصيف احكي عن الأصايد ما نملك حق الرغيف انظم شعر لعيون الحلوة البنت السمرة أنا سكنت بالحمراء طوال فترة دراستي الجامعية وبقيت دور على بيتي من بيوت بيروت الأديمة لأستأجره. حسيت أنه السكن ببيت أديم بيخليني حس بهالمدينة أكتر. والشيء اللي بيضحك إنه بنص الحمراء كنت فيق على صوت صياح الديك كل يوم كأنه بالجبل كيف وليش ما بعرف بس عن جد كان مثل المنبه بيصيح مع شروق الشمس وبتذكر كمان يوم اللي قررت كفاية الموتكة تسكر ويجي مطرحها محل تياب رحنا كلنا بالجامعة وعملنا مظاهرة لحتى تضلها الموتكة كفي اللي كنا نقعد عليها ونكتب مشاهد مسرحية فاتحة بس ما قدرنا الموتكة سكرت أخدنا تسكار منفذة صغيرة بعد عندي لحديت اليوم من كل شكل ولون هني سكان الحمراء ووجوهم جديدة وأديمة كل يوم بس توصلوا على المطار اسألوا الناس شو هني الأماكن اللي لازم تزوروهم ببيروت رح تشوفوا إنه شارع الحمراء واحد منهم وزوروها واستمتعوا بفنجان قهوة بالشمس على رصيف الحمراء بنهار وبسهر وناس كلن حياة بالليل هيدي كانت حلقتنا لليوم أنا دارين انتروني بحلقة جديدة قريبا"
  },
  {
    "title": "Episode 13 – Arabized Turkish words",
    "audio_url": "audio\\2796721-arabized-turkish-words-in-the-lebanese-dialect.mp3",
    "gpt4o_transcribed_text": "مرحبا لكل مستمعينا وأصدقائنا على Language Wave بحلقة جديدة معي أنا مريم رح نتعلم خلالها حوالي 27 مفردة أو كلمة محكية باللهجة اللبنانية هالمفردات أو الكلمات المميز فيهن إنو هني أساساً مش كلمات عربية بس نحنا منستعملن كأنن عربي معربين يعني وهاي الكلمات دخلت عاللغة بسبب أحداث مرق فيها لبنان قديماً وتحديداً اللي رح نحكي عنن اليوم فاتوا علغتنا أيام السيطرة العثمانية على لبنان بوقتها لبنان ما كان بعد اسمه لبنان كان هو وسوريا وفلسطين والأردن كلن مع بعض اسمهن بلاد الشام قبل تقسيم سايكس بيكو وسايكس بيكو هي اتفاقية تم توقيعها بين فرنسا وبريطانيا لتقسيم الدول العربية بيناتن بمنطقة بلاد الشام سنة 1916 بعد سقوط الدولة أو السلطنة العثمانية فإذاً موضوعنا اليوم كلمات تركية صرنا نحكيها بلهجتنا كأنها عربية الدولة العثمانية التركية سيطرت عبلادنا وضمتها لسلطنتها لمدة أربع قرون والقرن هو 100 سنة يعني ضلينا 400 سنة تحت السيطرة العثمانية سنين طويلة تركت أسار كتير كبيرة عمنطقتنا ومن أسارة اللي ما كتير بعد مننتبه لها اليوم هي الكلمات التركية اللي تعربت ودخلت عأحاديثنا اليومية كلنا بالبيت عنا شي منقله قازان مثلاً الدنيا برد ولازم نضل مشغلين القازان ليصير عنا مي سخنة القازان هي كلمة تركية وبالعربي معناها سخان المي وإذا انقطعت المي منسحب مي عالخزان بشغلة منقلها للترمبة الترمبة كلمة تركية بالعربي بتعني مضخة وهي مثل موتور صغير بدخ مي عالخزان بالبرد كمان خاصة بالضيع أو القرى الجبلية منولع نار بشي منقلله صوبة أو وجاء وصوبة كمان كلمة تركية بتدل على موقض من حديد منشغل فيها نار بمادة المزوت وإلى مدخنة موصولة بالسقف حتى تطلع دخنة النار لبرا البيت وبمثل هاك أيام بردة أطيب شي بالأكل هو الشوربة السخنة الشوربة كلمة تركية بالعربي معناها حساء وهو نوع من الأكل اللي بيجي سائل مثل شوربة العدس الفطر أو الخضرة الشوربة وغيرها من أنواع الأكل نطبخن عادة بشي منقلله طنجرة وطنجرة هي كلمة تركية تعني الوعاء اللي منحضر فيه أكل عن نار إذا وصلنا مأخرين عالبيت وعنا شي بدنا نلحقه بعد وقت قصير منقول وصلت عالبيت مأخر وأنجأ لحقت آكل قبل ما أرجع أظهر أنجأ كلمة تركية ومعناها العربية بالكاد أو بتعبير عام تاني يدوب لحقت آكل بلبنان بدل ما نقول غرفة غالبا منستعمل كلمة أوضة اللي هي كمان كلمة تركية مثلا منقول سعر البيت بيغلى حسب كم أوضة فيه يعني حسب عدد الغرف بالبيت وبالقوض أو الغرف بالبيت عادة منحط صور ببرواز منعلقن عالحيط أو منوقفن عشي رف بهالجملة عنا كلمتان من اللغة التركية الأولى هي برواز ومنستعملها بمعنى إطار أو كادر للصورة أما التانية فهي كلمة رف واللي منستعملها بمعنى اللوح الخشب أو الحديد اللي بيتعلق عالحيط أو بالخزانة لنحط عليه غراض بس نقرأ كتاب بالسهراء منقعد عالكنباية وضرورة نضوي اللمبة اللمبة كلمة تركية كمان ومعناها بالعربة مصباح أو يعني القطعة الإزاز اللي منوصلها بالسقف عالكهرباء لتعطينا ضو والكنباية كمان كلمة تركية بتدل على الكراسة اللي حشوتن سفنج بالصالون أو بقوضة القعدة إذا حبينا نكتب ملاحظات نحنا وعم نقرأ منكتبن عشي منقلله دفتر اللي هو مثل كتاب بس وراءه فاضية الدفتر كمان كلمة تركية تستخلص السهرة ويجي وقت النوم منفوت عاوضتنا ومننام عالطخت وفرشة الطخت عادة منغطيها بقطعة قماش كبيرة منقلها شرشف الطخت والشرشف تنيناتن كلمات تركية إذا اشترينا طاولة جديدة أو أي غرض بيتركب منستعمل برغة أو براغة حتى نوصل القطعة ببعض كلمة برغة إجت من التركة وبتعني بالعربة المسمار اللولبة يعني اللي منبرم حتى يقعد بمكانه بدل ما ندقه وإذا كنا عم نستعمل مسمار مندقه بشي بلبنان منقلله شكوش اللي هو كلمة تركية بالعربة معناته مطرقة بلبنان نستخدم كلمة دنم لنضل على مساحة أرض مثلا فمنقول بيتنا بالضيعة معمر بأرض مساحتها 3 دنم وحدة هالقياس أخدناها من أيام الدولة العثمانية وصرنا نستعملها بلبنان وسوريا وفلسطين كل واحد دنم أرض هو ألف متر مربع الفلاحين إذا بدون يظهروا على الأرض يشتغلوا بعد ليلة شتاء وفي وحل كتير أو طين بالأرض بيلبسوا جزمة الجزمة كمان كلمة تركية وبتدل على الحزاء الشتوي العالي واللي غالبا بيكون من بلاستيك أو مطات حتى ما يفوت رطوبة أبدا إذا كنزهقان بالبيت وضايق خلقك بتقرر تطلع لبرا عالطريق تكذر تكذر هي الفعل اللي جاي من كلمة كزدورة اللي أصله تركي ومنستعملها بلبنان بمعنى أنه تطلع تتمشى أو حتى تبرم بالشوارع بالسيارة لتغير جو وإذا قبل ما تظهر من البيت أمك أصرت تحمل معك شمسية لأن يمكن يصير شتاء بتقلها أنت وبلكي ما شتت بلكي جاي من كلمة تركية وبتعني يمكن أو لطرح احتمالات إذا حدا عالشارع طلب ندله ع طريق أو كيف يوصل ع مكان معين إذا كان هالمكان آخر الشارع منقله بتضلك مكفي دغري بتلاقيه ع إيدك اليمين دغري كلمة تركية معناتها هون أنه بتضلك ماشي خط واحد لا بتروح يمين ولا شمال وبلبنان كمان منستخدمها بدل كلمة بسرعة يعني مثلا منقول لحدا عم يستعجلنا بشي رح خلص هالشغلة دغري عالسريع يعني وإجي لعندك بس نوقف ع البرندا أو البالكون منحط إيدينا ع الدرابزين الدرابزين إجت من كلمة تركية بتدل على الحاجز أو الإطار الحديد اللي بينحط على حدود البرندا وهالإطار ندهنه بمادة بلبنان منقلها بويا والبويا كمان كلمة تركية تعربت وبتعني الدهان أو الطلاق أو المادة الملونة اللي منلون فيها الحيطان أو الدرابزين الطربوش والفسطان كلنا منعرفن وكمان هالكلمتان من اللغة التركية الفسطان هو نوع من التياب اللي بيلبسوه البنات والطربوش هو مثل طقية عالية للرجال متعارف على لونه يكون أحمر والطربوش أساساً ما كان معروف عنا ولا كنا نلبسه قبل السيطرة العثمانية ع بلادنا وبس نبعت لولاد ع المدرسة أو حدا يروح ع الجامعة أو ع الشغل بيحمل معه شنطة فيها كتبه أو ملفاته وغراضه شنطة كمان كلمة تركية تعني بالعربة حقيبة إذا بتعرف حدا بيضل نعسان وتعبان وما إله خلق يتحرك أو يعمل أي شي هيدا الشخص باللبنان منقله تنبل أو تنبل وهي كلمة تركية تعني شخص كسلان شو رأيكن لهالحلقة نكتف بهالكلمات اللي شرحناهن ونعيدن مع معناهن حتى ساعدكن تتذكرون منيح القازان هو يسخان المي الترمبة هي مضخة المي الصوبة هي موقضة المزوت الشوربة هي الحساء أو بالإنجليزية soup طنجرة هي الغرض اللي منطبخ فيه أكل عالنار أنجأ يعني يدوب أو بالإنجليزية barely أوضة يعني غرفة برواز يعني كادر لصورة أو frame الرف هو لوح معلق ع حيط أو بخزانة لنحط عليه غراض اللمبة يعني ضو الكهرباء أو بالإنجليزية lamp الكنباية هي نوع كرسي منقعد عليه أو بالإنجليزية couch الدفتر هو مجموعة ورق فاضية بكتاب منكتب عليهم تخت هو الشي اللي مننام عليه الشرشف هو قطعة القماش اللي منغطي فيها فرشة التخت البرغة هو مثل مسمار بينبرم بدل ما يندق بالإنجليزية يعني screw الشكوش هي القالة اللي مندق فيها المسمار أو hammer دنم هي مساحة ألف متر مربع الجزمة هي الحزاء الشتوي العالي تكذر تعني تتمشى بلكة تعني ربما وبتفيد الفرضية أو الاحتمالات بالإنجليزية يعني maybe دغرة يعني بسرعة أو لأدام بنفس الاتجاه درابزين معناها إطار البرندا الحديد أو بالإنجليزية railing بويا تعني الدهان الطربوش نوع طقية أو قبعة تراثية الفستان هو نوع لبس نسائي أو dress بالإنجليزية الشنطة هي الحقيبة ورح زيد هلأ كلمة متعلقة بالشنطة وهي الجزدان اللي منقولها باللبنانة عن الحقيبة أو"
  },
  {
    "title": "Episode 9 – Elie Saab",
    "audio_url": "audio\\2308607-elie-saab.mp3",
    "gpt4o_transcribed_text": "مرحبا مستمعين، أهلا وسهلا فيكن بحلقة جديدة، معكن أحمد. اليوم رح نحكي عن شخصية لبنانية كان إلها تأثير كتير كبير على لبنان على الصعيد الداخلي وكمان على الصعيد الخارجي والعالمي. عم نحكي عن شخصية كلنا منعرفها، مصمم الأزياء العالمية إلي صعب. بحلقة اليوم رح نتعرف أكتر على مسيرة إلي صعب، على بداياته ورح نعرف تفاصيل مش كلنا منعرفها. رح نرجع شوي بالزمن لورا ونتعرف على إلي بطفولته وبداياته. خلق إلي صعب بـ 4 تموز سنة 1964 بمنطقة الدامور بلبنان. هو الخيل الكبير لعائلة مألفة من خمس أولاد. بلشت تبين عنده موهبة تصميم الأزياء على عمر كتير صغير، على عمر التسع سنين. كان يعمل شي مهضوم، كان يجيب جرايد يقصقصن ويعمل منن فسطين ويطلب من إخواته البنات إنه يلبسوا هالفسطين كعرضات أزياء. بشكل عام اللي بيكون عنده موهبة بتبين هيد الموهبة على عمر صغير وهون بيجي دور الأهل ليساعدوه يطورها. على عمر السبعتاعش سافر إلي ليدرس تصميم الأزياء بفرنسا بس ما كمل دراسته ورجع على لبنان ليفتح أول أتوليه إلو سنة 1982. الأتوليه هو المحل أو المتجر اللي بيصمم فيه الفسطين وبيبيعن. وهون فينا نقول إنه بلش الإحترافية إلي لأنه بنفس السنة عمل أول مجموعة إلو نعرضت بكازينو لبنان ولقيت نجاح كتير كبير من عالم الصحافة وأكدوا على إبداعه وفنه. هلأ أنا ما بستغرب لما أعرف إنه لاقى نجاح كتير كبير من أول مجموعة. يمكن لأنه أنا شخصياً معجب بتصاميم إلي اللي فيه يقول عنها إنه سهل ممتنع. يعني بتبين سامبل أو كلاسيكية إلا إنه صعب تنفيذه. وكمان بحبي إلي إنه ما بيعتمد أسلوب التصاميم المجنونة أو الغريبة. بالعكس بيركز على الأناقة وأظهار المرأة بطريقة ملفتة. كتير منكن عنده الفضول يعرف كيف وصل إلي صعب على العالمية. أنا رح أخبركن. هي المهمة صراحة ما كانت كتير سهلة. سنة 1997 قدم إلي صعب أول مجموعة إلو برا لبنان. كانت بإيطاليا. وكان هو أول مصمم عربي بيعرض تصاميمه بأسبوع المودا العالمي. بروما. وهيك قدر يعمل أول خط ملابس جاهزة المعروفة بالريدي تو وير بميلانو. وبعدها انتقل على باريس. ومن نجاح لنجاح سنة 2002 لبس إلي صعب الممثل العالمي هالي باري فستان توزيع جوائز الأسكارز. ما فيه يقول إلا أنه أناقت وجميل هيدا الفستان بيلبقوا للمناسبة بصراحة. الفستان اللي معمول من إقماش شفافة بلون البوردو بيغطيها ورد الأغدر. كان 100% لائق عليها. من حظ إلي الحلو ربحت هي أفضل ممثلة. هون صار معروف إلي صعب أنه بيلبس نجمات هوليوود. من أبرز الشخصيات اللي لبست لإلي صعب هني كتير كتار بس أنا رح عد بعضهم. مالكة الأردن الملكة رانيا. أميرة السويد فيكتوريا. تايلر سوفت. كايتي باري. ريانا. ماريون كوتيار. بيانسي. أنجلينا جولي. وكتير غيرهم. ومن أهم إنجازات إلي صعب هو اندمامو للغرفة الوطنية للمودة الإيطالية. هو أول مصمم أزياء غير إيطالي بيحصل على هالمنصب. وكمان قدر يكون عضوه بالشامبر سنديكال دولة أوت كوتور الفرنسية. على فكرة هيدا إنجاز كتير كبير لمصمم غير فرنسي. أنا شخصياً وبرأيي الموضوعي بقدر قول أنه إلي صعب قدر من خلال موهبته يوصل اسم لبنان للعالمية. لبنان هيدا البلد الصغير. وكمان بكن لإلي صعب احترام كتير كبير لأنه هو قدر يطور موهبته بزمن الحرب باللبنان. بوقت الشباب اللي بعمره كانوا عم يحملوا سلاح. أكيد مش كلن بس قسم كتير كبير كان عم يحملوا سلاح. قبل ما أنهي حلقة اليوم بدي أذكر أنه إلي متزوج من كلودين صعب وعندن 3 ولاد. إليت جونيور، سيليو، ومايكل. عم قول هيدا المعلومة لفرجي أنه إلي هو أب مش بس بزنس مان أو فاشن ديزاينر. والحلو بالخبرية أنه زوجته كلودين وابنه إليت جونيور بيشتغلوا معه بالبزنس. شكراً على استماعكن وإن شاء الله تكونوا استمتعتوا بالحلقة. ترقبوني بحلقة جديدة قريباً."
  },
  {
    "title": "Episode 8 – Salwa Al Katrib",
    "audio_url": "audio\\2308430-salwa-al-katrib.mp3",
    "gpt4o_transcribed_text": "أهلا وسهلا فيكن مستمعينا معي أنا صبا. أكيد كلنا منعرف وسامعين بأبرز الأسامة اللي انشهرت بساحة الفن اللبنانية عبر السنين. في أسامة انشهرت وبعدها مشهورة كتير وعاشة بيناتنا. وفي أسامة كمان انشهرت كتير بس جيل الشباب اليوم بطل كتير يسمع عنا. بدي أعرفكن أكتر وأحكي عن الفنانة اللبنانية سلوى القطريب. اللي اشتهرت بالتمثيل والغناء بالسبعينات. وكانت معروفة بلقب My Fair Lady. يعني سيدتي الجميلة بالعربية. خلونا أول شي ناخد لمحة صغيرة عن أصلها ومحل ولادتها كرمال نفهم تاريخها ومسارها الفني بطريقة أحسن. ولدت سلوى القطريب بترابلس الميناء بسنة 1950. وكان بيا هو عازف العود ومغني الموشحات صليبة القطريب. اللي تعاون بزمانه مع ملحنين مهمين منهم محمد عبدالوهاب. وإما كان اسمها فدوى حيدر. ربتها على العلم والطموح. وكانت سلوى الطفل السابع بين سبع إخوة صبايا وشباب. ونقلت مع عيلتها ع بيروت لمتابعة درسها بمدرسة بالأشرفية. وقتها طر بيا ينقل بسبب ظروف شغله وفنه. بس ما كملت سلوى دراستها الجامعية. لأنه كانت كتير تحب لرياضة. وخصصت كل وقتها لهيد الهواية. فانتسبت لفريق كرة المضرب أو التنس. وتأهلت ع منتخب لبنان وحققت كذا بطولة على صعيد لبنان. وكمان شاركت بمباريات رياضية بالعالم العربي. وتربت سلوى القطريب ببيت بيعشق الطرب والغناء والصوت الحلو. وتأثرت كتير ببايا اللي علمها أصول الغناء. فشجعها الشي تغني بحفلات كانت تنظمها عائلتها. وحصل بالصدفة بيوم من الأيام أنه التقت سلوى القطريب بالمخرج المسرحي والمؤلف الموسيقي روميو لحود. اللي كان بوقتها خاطيب واحدة من أخواتها. وكان عم بيفتش على صوت حلو ليشارك بمسرحية كان عم يشتغل عليها. فسمعت سلوى مقطع صغير بصوتها وانعجب كتير بصوتها المميز والقوي وبطلطة الحلوة. وهيك قدرت تفرد موهبتها بزمن نهضة الفن باللبنان والبلاد العربية. فبرز اسم سلوى القطريب وسط أسامي كبار غيرها. وعطوها لقب سيدة المسرح بفضل حضورها المميز بالمسرح الاستعراضي. وشكلت بسنة 1974 مع روميو لحود ديو أو سناء فني. اشتغلوا سوا على أعمال كتير مميزة. فلعبت أدوار البطولة بمسرحيات روميو حد كبار من الفنانين. مثل أنتوان كيرباج وملحم بركات وطوني حنة. وتعاملت كمان مع كبار الملحنين من بينهم زكي نصيف وإليل شويري والياسر رحباني. وقدمت سلوى القطريب 11 عمل مسرحي. كان أولهم بعنوان سنجوف سنجوف بال1974. وكانت هيدي أول طلعة لها وفتحت لها مصار فني طويل. ومن الأعمال المسرحية اللي اشتهرت فيهم كمان كان فيه بنت الجبل وزمرود وأوكسيجان. ومن بعد مشاركتها فيهم نزع صيتها للنجم الاستعراضي باللبنان. فعرض عليها تلفزيون لبنان المشاركة بمسلسل شهر زاد. اللي كان بيعتبر محطة مهمة بمسيرتها الفنية. ومن وراء هالمسلسل صارت معروفة أكتر بالبلاد العربية كمان. وإجا وقت طلعتها بالفن المسرحي بزمن كانت عم تنمى فيه الحرب الأهلية باللبنان. اللي بلشت بسنة 1975 تقريباً. بس ما وقفت هالمأساة بوجع مالها. وقدرت تحصل على أدوار عديدة غيرهم بالبلاد العربية. مثل الجزائر وقت شاركت بمهرجان الأغنية العربية. وقد ما اشتهرت بعملها المسرحي كمان اشتهرت بعملها الغنائي. ومن أشهر الأغاني تبعها كان فيه طال السهر وخدني معك على درب بعيدي وقالولي العيد بعيوني وعلى نبع الماي وغيرهم كتار. والشي الجديد اللي اكتشفته أنا انه غنية خدني معك على درب بعيدي هي بالأصل بتغنيها سلوى القطريب. ما كنت بعرف هالشي قبل لأنه في كتير فنانات عملولا كوفر لهالغنية. ولا مرة خطر عبالي انه غنية فعلاً قديمة هي بتغنيها. أكيد سامعين فيها لأنه بعدها مشهورة لهلأ. هي الغنية اللي بتقول فيها خدني معك على درب بعيدي مطرح ما كنا أولاد صغار ودفي ربيعي بشمس جديدة ونسيني يوم اللي صرنا كبار. أما نوع تاني من الأغاني اللي كانت تغنيهم هن الأغاني الوطنية اللي قدمتن للبنان والجيش اللبناني اللي كانت تعبر له دايماً عن محبتها تقديراً من خلال أغنية مثل وحدك يا عسكر لبنان وسلمتك القرزي ويا جيش لبنان. وتزوجت سلوى القطريب بسنة 1979 من المنتج ناهي لحود اللي كان خيه لروميو لحود. وجابت منه بنت سموها آلين واللي فاجأني كمان انه كتير أوقات شوف آلين لحود عالتلفزيون بس ولا مرة فكرت انه ممكن يكونوا بيقربوا بعض بشي طريقة. آلين كمان تشتغل بمجال الفن مثل أمه فاتت شوي بالغناء وبالتمثيل وشاركت بالعديد من المسلسلات عالتيفي. وكانت سلوى القطريب تحب فنها لدرجة كبيرة لأنه كانت تعتبره رسالة بتساهم بإسعاد الناس. وكانوا يقولوا عنا إنسانة صادقة ومتواضعة ومرحة ونظامية كمان وقدرت تواكب طموحات المخرج روميو لحود اللي كانت شخصيته الفنية قاسية وصعبة. وبرغم شخصيتها المميزة والجريئة كانت سلوى خجولة بنفس الوقت فما كتير فاتت بالجو والمشهد الفني والترفيهة وفضلت تخصص وقتها لعيلتها ووصلت بالآخر لمحل اعتبرت فيه انه مستوى الفن بلبنان كتير كان عم يدنى. فبلشت تبعد عن المشهد كله وتقربت أكتر من الله والكنيسة ولعسوق الحاز أمضت سلوى القطريب بالأسبوع الأخير من حياتها بسنة 2009 بالمستشفى وفارقت الحياة نتيجة ورم بدماغ فوتها بغيبوبي لمدة 18 يوم بس رغم رحيلها فينا من دون شك نقول إنها تركت وراها مسيرة غنائية واستعراضية فريدة تتضمن أجمل الأغاني والمسرحيات اللي نالت عليهم جوائز وميداليات كتيرة مثل جيزة سعيد عقل وجيزة تقدير للعطاء الفني من مدينة لوس أنجلس وميدالية الاستحقاء الدهبة بردب الضابط من الرئيس السابق ميشيل سليمان وهيك فارقتنا سيدة خشبة المسرح بس تركت كتير من البصمات الحلوة وراها بتشكركن كتير وخليكن عسمع معنا وترقبوا موضوع جديد قريباً"
  },
  {
    "title": "Episode 10 – Beiteddine",
    "audio_url": "audio\\2028096-beiteddine-palace.mp3",
    "gpt4o_transcribed_text": "سلامات، أنا دارين من لبنان. اليوم رح نزور منطقة الشوف بجبل لبنان لنتعرف على أحد أهم المزارات السياحية فيها وهو قصر بيت الدين أو اللي كان اسمه من قبل قصر الأمير بشير. رح بلش بالأول بشوية وصف لمنطقة الشوف واللي هي منطقة جبالية بقلب جبل لبنان. تبعد عن العاصمة بيروت 40 كيلومتر يعني حوالي ساعة بالسيارة. خلال مشواركن عالشوف رح تستمتعوا بمنظر أخضر كتير مميز لأن الشجر والسنوبر والزيتون بيميز هالطريق الحلوة وبيخليكن تحسوا بنظافة الهوى والطبيعة. منطقة الشوف بتضم كذا ضيعة مثل دير الأمر، بعقلين، المختارة وأكيد بيت الدين اللي فيها قصر بيت الدين وهو أحد أبرز المعالم التاريخية اللي محافظة على أسلطه. قصر بيت الدين بناه الأمير بشير الشهابي الثاني سنة 1806 واختار نقطة بنائه لأنه بترتفع عن البحر 800 متر يعني الطقس حلو بالصيف ومعتدل بالشتاء ولأن كان سهل يوصلوا المي لهالقصر عبر قنوات مي عزبة من ينبيع قريبة اسمها ينبيع الصفا. وبقي هالقصر مركز حكم للأمير بشير الشهابي وبعدين للحكام اللي تعقبوا عليه خلال فترة الحكم الفرنسي على لبنان. لحديت ما اجا الاستقلال سنة 1943 ورحلت الجيوش الفرنسية عن لبنان. صار هالقصر بعدين المقر الصيف الرسمي لرئاسة الجمهورية وأول رئيس سكنه كان رئيس الاستقلال الأول الشيخ بشار الخورة. يعني بيطلعوا بصيفه ببيت الدين وبيشده ببعابدة أقرب للساحل. يعتبر قصر بيت الدين واحد من أهم وأشهر المزارات السياحية بالبنان بسبب بنائه المميز كأحد أروع نمازج الفن العربي بالقرن التاسع عشر. فمن بره بيتميز هالبناء بالحجر اللبناني ومن الداخل كله زخارف دمشقية. قام ببنائه مجموعة من أشطر المهندسين اللبنانيين وآخرين من المهندسين الأوروبيين وفنانين الفوسيفة الساء من دمشق. يلي ما بيعرف شو يعني فوسيفة الساء؟ الفوسيفة الساء هي لوحات ملونة صغيرة أو كبيرة تنعمل على الأرض أو على الحيطان من قطع صغيرة من الحجارة الملونة والمكسرة. وبتركب وبتتلزق لتعمل لوحات مميزة بتشوفوها بالكنيس بأوروبا وبتشوفوها ببعض البحيرات بالعالم. ولأنه هالنوع من الفنون صعب كتير وبده وقت طويل أخد هالقصر عشرات السنين لحتى يخلص بنائه. إرخام الأرض بالقصر استوردوه من إيطاليا وتحديدا من فلورنسا وقاعاته القصر كتير واسعة وكلها نقوش هندسية حلوة وزخارف ملونة مكتوب عليها حكم وأمثال عربية قديمة. بيتكون هالقصر من 3 أقصام وهي الدار الخارجية والدار الوسطى ودار الحريم يعني الستات. كانوا من زمان كانوا السيدات يتواجدوا بمطرح خاص لوحدهم وكنا نسميه الحرم لك. بالإضافة للحمامات وجنينات والمتحف. أيها جماعة بقلب قصر بيت الدين في متحف. تخيلوا معي هالمنظر مثل قصور ألف ليلي وليلي. بتفوتوا على هالقصر من خلال بوابة ضخمة كتير. بتوصلنا دغري لساحة كبيرة طولة 107 متر وعرضة 45 متر. يعني كتير عريضة. منسميها الميدان. وبالميدان كانوا يمرنوا الخيل يعني الأحصنة ويتمرنوا العساكر ويعملوا حفلات وسهريات تحت ضو الأمر. بيرجع عنا الطابق الأرضي من القصر وهو فعليا استبلات الخيل. استبلات يعني مطرح ما بتاكل وبتنامي الأحصنة. وهالاستبلات موجودة بكل القصور الأديمة بالجبل. كونه ما كان فيه وسائل تنقل إلا على الأحصنة. أما الطابق العلوي يعني اللي فوق فكله غرف وقاعات للضيوف. واللي بيميز هالغرف إنه كلها بتطل على نفس المنظر اللي هو الميدان. وبقصر بيت الدين في متحف مهم بيحتوي على عفش وتياب وأسلحة أثرية وكمان في مجموعة من الفخاريات. الفخاريات يعني أدوات مصنوعة من الفخار من عصور قديمة. وكمان فيكن تشوفوا مجوهرات رائعة إلا قصص وحكايات وقيمتها المادية كتير عالية. قداش حلو قصر بيت الدين بنهار بس بعتقد هو تجربة تانية إنكن تشوفوه بالليل. أنا زرت القصر بآخر حفلة عملتها فيروز ضمن مهرجانات بيت الدين وكانت أول مرة بحضرها وأول مرة بزوره بالعتم. يعني قصر بيت الدين شي تاني بالليل حسيتو معلق بالفضة. عنجد هاي الكلمة المظبوطة معلق بالفضة. الهوى ريحة الورود الإضاءة الأمر اللي بيطلع بوشكن من التلال صوت دعساتي على الحجار كلها إشياء بتنطبع بالذاكرة. صرت قلنو صوروني هون وصوروني هون وأبرموا أتفتل بالساحة وأنجأ لحقت الحفلة. افتتحت فيروز السهرة بأغنيتي المفضلة. قداش كان في ناس ومرق نجمة طايرة بالسماء فوق المسرح. يمكن تقولوا عم أمزح بس عنجد هيك صار والناس صارت تحمل قدحات والضوي وتغني. شو حلو هالمكان وقداش بيستاهل هالقصر يضل فيه فرح فرح كل الوقت. وبالعودة لمراحل بناء هالقصر يقال انو استغرق 80 ألف يوم بناء. وأكتر الأقسام اللي أخدوا وقت للبناء هن الحمامات اللي يعتبروا من أجمل تحف العالم العربي. فبحسب التقاليد الرومانية الحمامة بيتضمن 3 قاعات. قاعة باردة مثل ما كانوا بيلبسوا فيه تيابن. قاعة فاترة يعني دافية خاصة بالتدليك. وآخر شي القاعة الساخنة اللي بيتحمموا فيها. يعني الحمامات لوحدن قد شقة بوقتنا هيدا. ومتل ما قلتلكم من قبل كل هالغرف بتطلع الساحة من خلال بلاكين منسميهن المندلون. وهني بيتميزوا بطابع الهندس اللبناني. ومش بس المندلون هو فريد من نوعه. كمان في إحدى الغرف اللي مهدية على عمود واحد بس. منسميها غرفة العمود. وإلى جنبها قاعة كبيرة تسمى الخلوة وهي مكان مخصص لاجتماعات رجال الدين. وفي مكان آخر اسمه المشربية هو بلكون ومكتب خاص للأمير بشير. وكان يمضي أغلب وقته هونيك لأنه في شوف كل الناس وما حدا في شوفه. ويقال انه لمارتين الشاعر والكاتب الفرنسي المشهور كان كتير مقرب من الأمير بشير وكان يجي لعنده كتير زيارات وكان يوثق فيه الأمير بشير كتير لدرجة انه سمح له يقعد بالحرم لك مع عيلته. هيدا الحرم لك اللي قلت لكم ممنوع يفوت عليه إلا الستات. الأمير بشير سمح للمارتين انه يقعد فيه. وكان لمارتين معجب كتير بشجر التوت اللي حوالين القصر واللي كانوا يربوا فيه دود القز ويستخرجوا منه الحرير ويصدروه لكل أنحاء العالم. وكمان كان لمارتين يطلب ترجمة أبيات الشعر والنثر الموجودة على الحيطان. مثل مثلا عبارة رأس الحكمة مخافة الله وهي من الكتاب المقدس بالعهد الأديم. قصر بيت الدين مفتوح أمام الزوار والسواح على مدار السنة. بيجوا الناس بالبسات الكبيرة ليتفرجوا على هالمكان اللي عنده حكايات ما بتخلص ويتصوروا تحت القناطر الحجرية اللي بتميز العمارة بالبنان أو ليستمتعوا بنفورة المي بساحة القصر. كيف ما كبيت كاميرتك بيطلع لك صور رائعة. وكيف ما مشيت بتحس بجمال وهيبة هالقصر. وبعد ما صار عمر هالقصر أكتر من 200 سنة صار آخذ موقع فن سقافي كبير بالبنان. فمثلا صار يقام مهرجانات بيت الدين بشكل سنوي بهالقصر. وهالمهرجانات تستقطب ألاف الحشود من الناس اللي بعدن بيجي من السفر خصوصي ليحضروا هالحفلات. غنى بمهرجان بيت الدين أشهر الفنانين من كل العالم. مثل فيروز، ألتون جون، كريس دو بيرغ وكانت بكل سهرة يرجع يعيش هالقصر من جديد وترجع ترقص حجارته بالفرح. إذا زرتوا قصر بيت الدين بالصيف ما تستغربوا تشوفوا عروس وعريس عم يتصوروا بسحاته. وما تستغربوا تشوفوا ولاد مبسوطة عم تطير بلونات ملونة وتضحك لأنه هالمكان مصدر سعادة لكل حدا بيزوره. وإذا قررتوا تزوروه بالشتاء فرح تدفيكن قاعاته الحلوة وتستمتعوا بمنظر التلج بجبل الشوف. إن شاء الله كون حمستكن واستفدتوا من حلقتنا. كانت هالحلقة عن قصر بيت الدين بلبنان. أنا دارين، تابعوني بحلقة جديدة قريبا."
  },
  {
    "title": "Episode 11 – Months and seasons of the year",
    "audio_url": "audio\\2673052-months-and-seasons-of-the-year.mp3",
    "gpt4o_transcribed_text": "مرحبا من جديد مستمعيننا على اللغة ويف. أنا مريم وبحلقتنا اليوم رح نتعلم سوا شهور وفصول السنة بطريقة مسلية وأكيد رح تضل بذاكرتكن. من نحن وصغار بلبنان بيقولولنا بكتاب الجغرافيا بالمدرسة لبنان يتمتع بتقص معتدل وأربعة فصول في السنة. يعني واحدة من مميزات موقع لبنان الجغرافي أنه عنده تقص معتدل وأربعة فصول بالسنة واللي هن الصيف، الخريف، الشتاء، والربيع. رح أوصفلكن شوي عن هالفصول حتى تقدروا تحفظوا أسماءن وتعرفوا كل واحد أي فصل هو حسب لغاتكن التانية. الصيف اللي هو فصل الشوب واللي بتطلع فيه درجات الحرارة كتير. الخريف هو فصل معتدل نوعا ما وبتنزل شوي درجات الحرارة فيه. ورق الشجر بيوقع وبيصير فيه شتاء خفيف. فصل الشتاء هو مثل اسمه فصل المي والبرد والبرق والرعد والعواصف. والربيع هو حبيب الكل فصل الخضار والدفة وأحلى ظهرات بالطبيعة. بدوب التلج وببان المرج. المرج هو الأرض المليانة عشب أخضر. بلبنان وبالعالم العربي بشكل عام كل شهر بالسنة مشهور عنه مثل شعبي. أسماء الشهور عنا إجت من اللغة والرزنامة السريانية. الرزنامة هي مثل ورقة أو مجموعة ورق تتضمن تواريخ الأيام والشهور ومواقيت يعني أوقات ومواقيت طلوع الشمس والغروب لمدة سنة. والسريانية أو السريان هني شعب عاشوا قديماً بمنطقة بلاد الشام وكانوا من أقدم الشعوب اللي اعتنقت أو آمنت بالدين المسيحي. وساهموا بنشره حتى وصل لشرق آسيا. أما الأمثال عن الشهور أهم فيها إنها بتعرفنا على طقس كل شهر وطبيعته. شو رأيكم نبلش فيهن من أول شهر بالسنة؟ أول شهر بالسنة هو كانون الثاني. بعرف إنه شوي صعب نتذكره لأن منطقية أكتر يكون اسمه كانون الأول كونه أول شهر. بس كانون الأول هو آخر شهر بالسنة يعني شهر 12. وبهاك كانون الثاني بيصير الشهر اللي رقمه 1. هود الشهرين هني من أشهر الشتاء. ولهيك معروف عنهم مثل بيستعملوه الناس وقت بدوا يدلوا قداش في شغل مسقعة يعني باردة أو حتى لا يوصفوا برودة أعصاب حدا يعني رواءه وتطنيشه فبيقولوا عنه أبرد من مية كانون. وهيدا بيدلع البرد اللي بيصير بكانون لدرجة إنه برودة ميته صارت مضرب مثل. والمثل الثاني بيقول عرس المجانين بكوانين. وهي مثل مسحة على إنه ما في غير حدا مجنون بيعمل عرسه بهالشهرين قد ما في برد وشتاء وعواصف. وكلمة كانون بيقولوا إنه مشتق من كلمة كن باللغة السريانية. مشتق يعني جاية من وبتعني السبات والاستقرار. لأن الناس قديماً بهالشهرين كانت تقعد بالبيت وتوقف شغل بالأرض والزراعة بسبب قساوة الطقس والعواصف. وكانون كمان هي كلمة مستخدمة بالأحاديث اليومية تعني موعد النار أو الفحم. شباط هو الشهر الثاني بالسنة. والمثل عن شباط بيقول شباط اللباط ما على كلامه رباط. والمثل بيدل على تقلبات الطقس الحادة يعني القاسية بين أجواء الربيع وأجواء الشتاء الباردة. وكمان بيستعملوا لهالمثل لما بدوا يحكوا عن شخص كتير بيغير رأيه أو مواقفه. وفي عبارة تانية بتنقال عن شباط وهي بشباط رعد وبرق. بس قد ما شبطوا لبط ريحة الصيف فيه. وبتعني إنه لو قد ما بيكون شهر شباط بارد بتضل ريحة دفة الربيع والصيف فيه كونه آخر شهر بفصل الشتاء. وكلمة شباط بيقولوا أصلها من كلمة شبط السريانية. وبتعني الضرب أو الجلد بالصوت. الصوت يعني متل الكرباج. أو الرياح يعني الهوى القوي كتير. تالت شهر بالسنة هو آزار. خبّي فحماتك الكبار لآزار. هيك الناس بتقول كل ما صار موجة برد قوية بهالشهر. اللي تقريباً بتلته التاني ببلش فصل الربيع. المثل نقال لأن من زمان الناس كانت تتحضر للدفة اللي بده يجيب آزار. بما أن الشتاء خلص. وتتفاجأ بموجات البرد القاسية لتجي بهالشهر. فإجا هالمثل ليحذر أو ينبه الناس إنه ما يشيلوا أو يضبوا الدفايات والسجاد بهالشهر. لأن البرد بعد ما خلص. بيقولوا إنه أصل كلمة آزار إجا من كلمة سريانية بتدل على الصوت القوي اللي منسمعه من الرعد والعواصف. أما الشهر الرابع بالسنة فهو نيسان. وهو عند أغلب الناس من أجمل شهور السنة. شتاء نيسان بيحيي الإنسان. هيك قالوا عن هالشهر لأن الشتاء فيه خفيف وبينعش الطبيعة والزرع. بيرجع كل شي أخضر وبيبلش الدفة. ومع كل شتوة ريحة تراب الأرض تقوى وبتحلى. اسم نيسان إجا من كلمة نيسانو أو نوساني السريانية. وبتعني حسب ما لقيت بالبحث البداية والحركة. أيار هو الشهر الخامس بالسنة. وفي عنه متلان. أول واحد هو بأيار بيطير الغمار. والغمار هو كومة الزرع اللي حصدوه الفلاحين. والمثل بيدل على الهوى أو الرياح القوية اللي بتجي بأيار وبتطير كومات الزرع المحصود أو المقطوف يعني. والمثل الثاني بيقول بأيار ضهر بقراتك من الدار. والدار هو البيت. وهالجملة بتدل أنه الدفة إجا والصيف قرب وصار الناس فيها تضهر الحيوانات عندها ترعى. يعني تتمشى وتاكل بالبرية والطبيعة. كلمة أيار بينحكى بمعنيان لألا. الأول إنه بتعني الدفة والضو. وتاني معنى هو الزهر. ربطاً بزهر الربيع بهالشهر. أما عن حزيران واللي هو سادس شهر بالسنة. بيقول المثل بحزيران بيصير العجين خمران. وهيدا بيدل على بداية الشوب وارتفاع أو زيادة الحرارة بحزيران. لدرجة إنه العجين بيخمر. بيخمر يعني وقت نحط العجين على طرف ترتاح ونغلفه حتى تنفخ ويزيد حجمه وتصير جاهزة للمد والتقطيع. والمعروف إنه تخمير العجين بده دفة أو شوب. بيقولوا إنه حزيران هي كلمة سريانية تعني الحنطة يعني الأمح أو الحصاد أو السنابل. وهو فعلاً بحزيران بيكون موسم حصاد. والحصاد هو قطف المزرعات خاصة الأمح. شهر تموز هو الشهر السابع بالسنة. وقد ما بيصير فيه شوب قالوا إنه بتموز تغلي المي بالكوز. والكوز هو تسمية قديمة للكباية أو أي شيء منشرب فيه. وعن قاب اللي هو الشهر الثامن بالسنة ومن شهور الصيف كمان. قالوا قاب اللهب. كمان دلالي على الشوب القاسي والهوى السخن اللي بيجي بهالشهر. وقاب أصله من كلمة أب بالسريانة. واللي قال إنه بتعني الثمر أو الفواكه المستوية. يعني اللي صار فينا نقطفه وناكله. الشهر التاسع بالسنة هو أيلول. وأيلول طرفه بالشتة مبلول. والمثل بيدل على إنه بآخر أيلول الناس كانت تعتبر إنه أكيد رح يصير فيه شتاء. ولأن بتلته الأخير بيفوت فصل الخريف. شهر عشرة هو تشرين الأول. وشهر 11 هو تشرين الثاني. وفي مثل بيقول إنه بين تشرين وتشرين فيه صيف تاني. لأن فعلاً دايماً بهالشهرين اللي هن المفروض ضمن فصل الخريف. وبتنزل فيهم درجة الحرارة. وبصير شوية برد. فجأة بترجع بتشوب بيناتهم. ومنحس كأن أيام الصيف رجعت. وفي بعد مثل عنن بيقول إنه برد تشرين أحد من ضرب السكين. يعني أأسى من ضرب السكين. لأن أول البرد بيكون صعب. بس هاي كانت مظبوطة من زمان. أما بهالأيام غالباً ما عاد عم يجي برد قاسي بتشرين. تشرين هي كلمة عامية بيجمعوا فيها اسم هالشهرين. شو رأيكم نعد الفصول والأشهر بالترتيب مرة تانية؟ حتى ساعتكم تحفظوهم. فصول السنة الأربعة هن. الصيف خريف الشتا والربيع أشهر السنة الاثنعش بالترتيب هن. كانون الثاني شباط آذار نيسان أيار حزيران تموز آب أيلول تشرين الأول تشرين الثاني كانون الأول بالختام بدي أقلكم إنه بالنسبة إلي شهر نيسان هو أجمل شهر للمشاوير يعني الظهرات والرياضة بالطبيعة والبرية. مي وخضار ودفة وكل شي بتحتاجو لتغيرو جو وتنبسطو. لهيك شخصياً بنصحكم تجربوا هيدا الشهر بإجازاتكن الجاي اللي بتنزلوا فيها على"
  },
  {
    "title": "Episode 4 – Proverb: A handful of lentils",
    "audio_url": "audio\\1978534-expression-a-handful-of-lentils.mp3",
    "gpt4o_transcribed_text": "مرحبا وأهلا وسهلا فيكن بحلقة جديدة من Language Wave. اليوم رح نحكي عن قصة مثل لبناني معروف ومعظمنا سامع فيه بس ما منعرف شو قصته. فخلونا اليوم نتعرف سوا أكتر عن هيدا المثل ومن وين إجا وهيمتا بينقال. مثلنا لليوم بيقول ياللي بيعرف بيعرف وياللي ما بيعرف بيقول كف عدس. كان يا مكان بقديم الزمان بضيعة صغيرة من ضيعة لبنان. شب وصبية كانوا جيران. حبوا بعضن واتعلقوا ببعضن كتير لدرجة إنه اتفقوا يتزوجوا. بس كان في مشكلة كبيرة وهي إنه بيها للصبية ما كان بيعرف بهيدا الحب وكان بنفس الوقت عم بيخطط لها لحياة تانية ومع حدا تانية. مع مين؟ مع ابن عمها ياللي كان البي حاسه إنه مناسب لبنته حيعيشها حياة حلوة وحتكون مبسوطة ومرتاحة معه. عرف الشب والصبية بهالخبرية وكانت صدمة قوية. احتاروا شو بدهم يعملوا وشو حيصير بمستقبلن وحبن الكبير. فكروا كتير وقرروا إنه أحسن طريقة هي إنه يتلاقوا على سطح بيتها للصبية بحجة إنه هي طالعة تنقل العدس من البحس والأش لتخزنن للمونة وكان الشب طالعة تساعدها. وهيك مرقت الأيام وهنعم يتلاقوا على السطح وعم بنقل عدس سوا. وحبن عم بزيد يوم بعد يوم وما حدا بيعرف بهيدا الحب ولا بهيدا اللقاء السري. بس لسوق حظن بيوم من الأيام بيشوفها ابن عمالة صبية بالصدفة مع حبيبة على السطح وبسرعة رح خبر بيا ياللي جنه خوت من هالخبرية. وبلا تفكير طلع على السطح ناوي على هالشب المسكين. شافوا الشب وارتعب وظلت كمشة العدس بإيده وهرب. ولحقوا البي وركض وراه بهالضيعة. وأهل الضيعة محتارين شو عامل هالشب حتى لحقوا البي بهالطريقة. واستغربوا أهل الضيعة إنه معقول؟ معقول لحقوا كرمال سرق منه كف عدس؟ هرب الشب واختفى وما عاد حدا لا سمع فيه ولا شافه. وصار البي اسمع أهل الضيعة عم بيلموه وعم بيقلفوا قصص وحكايات عن هالخبرية. بس ما كان حدا بيعرف شو هي القصة الحقيقية. ياللي البي ما خبره لحده لأنه كان بيعتقد إنه هيدا الحب السري بيأثر على سمعته وسمعت بنته وصرتن بالضيعة. فهو ما كان لحقوا كرمال سرق منه كف عدس. وصار كل ما البي يسمع حدا عم يحكي أو عم يسأله بالقصة بيقلو يلي بيعرف بيعرف ويلي ما بيعرف بيقول كف عدس. وهيك ومن وقته صار المثل بينقال وقت الناس تحكي شو عم بتشوف بلا ما تعرف الحقيقة ويلي بيعرف بيعرف ويلي ما بيعرف بيقول كف عدس. وهلأ خليني أخبركن شوية عن قصة صارت معنا عن هيدا المثل. من سنتين تقريبا انخطبت بنت جيراننا والجيران ما في غير بيشوفوا هيدا العريش عم يفتح باب السيارة لخطيبته كل ما بده تطلع أو تنزل من السيارة. وبيقولوا مش قليلة هالعروس طلع لها حظ ومش بعيدة تكون عم نتله سحر. إنه على شوكل هيدا الحب والاهتمام. إنه معقول كل ما بده تطلع وتنزل من السيارة بده يفتح لها الباب؟ بس يلي ما كانوا بيعرفوه إنه باب السيارة ما بيفتح إلا بالمفتاح لأنه كان الباب منزوع. فالعروس ما فيها تفتحه لحاله. وهيك بس وصل للعروس خبر شو عم بيقولوا الجيران تنهتت وقالت إيه يلي بيعرف بيعرف ويلي ما بيعرف بيقول كف عدس. وهيك منكون حكينا شوي اليوم عن المثل اللبناني المعروف وحكينا شو القصة ومن وين إجوا وقيمت بينقال. بتمنى تكونوا حبيتوا حلقتنا لليوم ونحن كالعادة منحب نسمع اقتراحاتكن وتعليقاتكن على حلقاتنا. وأنا لين وبشوفكن بحلقة جديدة من Language Wave. مع السلامة."
  },
  {
    "title": "Episode 6 – Modern poetry scene",
    "audio_url": "audio\\2027394-modern-poetry-scene.mp3",
    "gpt4o_transcribed_text": "أهلا وسهلا فيكن مستمعينا معي أنا صبا. متل ما بتعرفوا، تاريخ لبنان معروف بالأدباء والشعراء يلي منحبن وبعدنا منفتخر فين لهلأ. متل سعيد عائل وجبران خليل جبران وموسى شعيب وغيرن كتار. المجتمع اللبناني كتير بيشجع هيدا النوع من الثقافة. والجيل الصاعد يلي هو جيل الشباب أبداً ما عم بيقصر بأحياء هيدا الفن الجميل وبتذكيرنا فيه. كرمال هيك بلشت المجلات الأدبية تشتغل مع الشباب والصبايا اللبنانيين بال2012 على إحياء الشعر المعاصر بالمناطق اللبنانية من جديد. ويلي هو الmodern poetry بالإنجليزية. فقدمت المجلات الأدبية منصات مطبوعة متل الكتب، المجلات ومجموعات شعرية. وعملوا المساهمين ليساعدوا بهالمشروع منشورات اجتماعية متوفرة بهدف بناء مشهد للشعر وتنميته. تأسست كذا مجموعة للمشاركة بهالمشروع أو مبادرة متل ما بيسموها. بس مش كلن ضاينوا لوقت طويل. اليوم بدي أخبركن أكتر عن المجموعات يلي بلشت من كم سنة ونجحت أو فشلت أو بعدها صامدة بال2019. أول مبادرة بدي أحكي عنها اسمها roasted radishes وهي عبارة عن مجلة أدبية وفنية تأسست بسنة 2012 على إيد السيدتين ريما رنتيسي وكريستل هوفمان من قسم اللغة الإنجليزية بجامعة بيروت الأمريكية الأيوبي بهدف خلق مساحة لكل الكتاب الناشئين والمؤلفين يلي بينتموا للبنان. وقدروا ينشروا أعمال متنوعة تصدر من قبل الدول المجاورة للبنان وحتى مهجرين الضاي سبورا. وبس تطورت أكتر هالمبادرة فتحوا مجال لبلدان الشرق الأوسط وأفريقيا الشمالية بالمشاركة. كرمال ما لقوا ضرورة بحصر هيدا الشيء بحدود لبنان وبس. بالنهاية كل هيد التأثيرات والثقافات وتاريخها تلتقي وبتوحد صوتها بقلب لبنان. فبتشتغل هالمجموعة مع كتاب وشعراء ومترجمين كتار لينشروا أعمال فنية وروايات مصورة وأشعار بتقدروا تلقون بالمجلة المطبوعة تبعن أو تحضروها لايف دغري بالإيفنت يلي بينظمها. ومن المبادرات يلي كانت تسير كمان وكانت من المفضلين عندي اسمها Poetry Pot وهي عبارة عن مجموعة شعرية أسسها شاعر اسمه مش دياء بال2016 ببيروت. لخلق حديث مفتوح للشعر المعاصر من خلال تنظيم إيفنتس وورش عمل تعكس أفكارها ورؤيتها لهالمجموعة الشعرية. فكانوا ينظموا عادات شعرية مسائية مرة كل شهر بيقدمها منش دياء بالإضافة للعدد من أعضاء المجموعة يلي بيقروا أشعار باللغة الإنجليزية والعربية كمان. وبآخر العرض بيعطوا وقت للعالم من الجمهور تطلع على المسرح وتقرأ شعرها أو حتى تغني غنية. كنت جرب أحضر Poetry Pot كل مرة بيعملوا عرض فيها. وفي جزء صغير بتذكره من شعر لبنت اسمها ريم بتقول فيه بمد إيدي ع شواطئ بيتي ع شواطئ صيدة شواطئ صور شواطئ جبال وبصير أضحك. بضحك لأنه ما فيه حدا غير مقدس وما حدا غيري في يمشي عالمين ويتفرج على عالم عاكس صورته بنفسه بعتمته وبضوه. هو أطول من هيك أكيد بس هيدا الجزء اللي بعده عالقان براسي لهلأ. ومرة من المرات يلي كنت موجودة فيها صورني حدا من المصورين بلا ما أنتبه وبعد شوية وقت بلاقي صورتي على غلاف واحد من العروض يلي عملوها. وكتير انبسطت لما شفتها لأنه حسيت أني عضو مهم من مجتمع بيحب الفن والشعر ودايما بيجرب يساهم بحضوره. بس للأسف ما كان مشوار ال Poetry Pot كتير طويل. ووقفوا يقدموا عروض بال2018 تقريبا. أما من المبادرات المشابهة لتشكلت بهالنطاق وبعدها مستمرة لهلأ مبادرة اسمها Sidewalk بيروت أو رصيف بيروت بالعربة. وأساسيتها الشاعرة ميسان ناصر من كام سنة بعد ما استوحت الفكرة من عرض للميكروفون مفتوح يعني ال Open Mic وقتها كانت عم تدرس بباريس. وبس رجعت على لبنان طرحت الفكرة على كافي اسمه رواق كرمال تقدر تقدم في هي ومجموعتها عروض لرصيف بيروت هونيك. وفعلا بعد أول كم عرض تبين انه هالمبادرة بلشت تنجح وانه في كثير عالم تحمست على الفكرة وصاروا يروحوا يحضروا هالعروض بشكل دايم. وبينعد رصيف بيروت من أول العروض للميكروفون مفتوح يلي نعمل بلبنان. اللي بيعطي لمين ما كان كل أسبوع فرصة ليسجل اسمه قبل العرض ويطلع على المسرح ليقرأ شعره أو فنه شو ما كان نوعه. وبكل أمسية من أمسيات العروض بيستضيفوا ضيف جديد كمان. ولهلأ بسنة 2019 بعده رصيف بيروت صامد وجمهوره عم يكبر مع الأيام. هالمبادرات الأدبية والشعرية اللي حكينا عنه وغيرها بعد قدرت تحيي ذكرى الشعر باللبنان بطريقتها المعاصرة والجديدة. وهيدا الشي ساعد بإنه يرجع الشباب يهتموا بهيك نوع من الفن يلي تميز فيه لبنان عبر تاريخ. وبإدخال فكرة الميكروفون مفتوح وتعريف المجتمع عليها صار في استعداد عنا بالمجتمع إنه نحكي ونفتح مواضيع كانت تعتبر محزورة أو تابو. وكانوا يقولولنا إنه عيب ينحكى فيها. هي منا عن جد معيبة بس كانت الأجيال الأكبر معودة تقرأ وتسمع شعر بيركز عمواضيع عاطفية أكتر. فبفضل الأدب والشعر المعاصر يلي عم بيشاركوا فيه أجيال الشباب عم بيصير فيه وعي أكتر حول مواضيع مهمة ما منحكي كتير فيها بمجتمعنا. متل الصحة النفسية. وإلقاء الشعر عبر الميكروفون مفتوح بيعطي للعالم الجرأة ليشاركوا الجمهور بتجارب قطعوا فيها أو مواضيع حساسة متل العنف والتحرش الجنسي. بهالطريقة بيخدم الشعر بأسلوبه المعاصر بنشر التوعية بالمجتمع كمان. كتير تعودنا نسمع أشعار عن الحب والسعادة وما فيه شك إنه بيكونوا كتير حلوين. بس الحلو بهالمبادرات إنه بتسمح للشعراء يعبروا عن مشاعر ويخبرونا عن تجارب واقعية. وهيك منقدر نسمع عن التجارب الحلوة والمرة كمان. بتشكركن كتير وخليكن عالسمع معنا وترقبوا موضوع جديد قريبا."
  },
  {
    "title": "Episode 5 – Three popular music festivals",
    "audio_url": "audio\\2027244-three-popular-music-festivals.mp3",
    "gpt4o_transcribed_text": "مرحبا مستمعين، أهلا وسهلا فيكن بحلقة جديدة، معكن أحمد. اليوم رح نحكي عن موضوع أنا شخصياً بتحمس أحكي عنه. يمكن لأن رح يكون عندي الفرصة خبركن عن كذا تجربة خاصة فيها ذكريات حلوة متعلقة بهالموضوع. اليوم رح أحكي عن 3 من أهم المهرجانات الفنية بلبنان، اللي ما بينحصر نجاحن على الصعيد الوطني وبس، إنما كمان على الصعيد الدولي. المهرجانات التلاتة هنة، مهرجان بيبلوس الدولي، مهرجان بيت الدين الدولي، ومهرجان بعلبك الدولي. أول مهرجان رح أحكي عنه هو مهرجان بيبلوس الدولي. هيدا المهرجان بيصير بمدينة بيبلوس اللي كمان معروفة بمدينة جبال الساحلية اللبنانية، المطلع على البحر الأبيض المتوسط. هيد المدينة اللي عمرها آلاف السنين، وبحب كمان خبركن إنو مدينة بيبلوس اختيرت عاصمة السياحة العربية سنة 2016. المهرجان بيصير تحديداً حد المعبد الفينيقة والقلعة الصليبية والسوق الأديم. بالنسبة لإلي اختيار هيدا الموقع كتير مهم لأن بيخلي الجمهور يجي كرمال السياحة، مش بس كرمال الحفلات الموسيقية. تتنوع حفلات مهرجان بيبلوس بين الموسيقى الرومانسية والموسيقى الروك والموسيقى الشعبية، وبتستضيف فنانين لبنانية عرب وعالمية. وللسنة 17 على التوالي، يعني من سنة 2003، استضاف المهرجان حوالي 100 فنان من كافة الدول. أكتر شي بيلفتني هو إنو ولا سنة لتغى المهرجان أو تم تأجيله، حتى بأصعب الظروف الأمنية باللبنان، اللي أوقات كانت تبعد كيلو مترات قليلة عن المسرح. كمان بيتميز هيدا المهرجان بتلبية كل الفئات العمرية والأزواء الكلاسيكية والعصرية. لهيدا السبب، عدد كبير من أهالي المدينة والمختربين واللبنانية بكافة المناطق بينتروا هيدا المهرجان. أنا شخصياً واحد منن، وكان إلي كذا تجربة بقدر خبركن إنو كانوا من أحلى اللحظات اللي عشتها. أنا حضرت الفنانة العالمية سيا، والفنان الفرنسي فلوران باني ببيبلوس. وما بقدر أقول عن الحفلتين إلا إنو كانوا أكتر من ناجحين. بتمنى لو بقدر عدد كل الفنانين اللي شاركوا بمهرجان بيبلوس، بس عددن كتير كبير، كرمال هيك رح عد بعضن. من الفنانين العالمية، أليساندرو سفينة مغني الأوبرا الإيطالي، فرقة سكوربيونز، لانا ديراي، فرقة ون ريبابليك، جون لوجند، سيا، وإلتون جون. من فرنسا شارك، فرانسيس كابرال، ستروم آيي، جوليان كليرك، ميريي ماتيور، ومات بوكورا. من لبنان، فرقة مشروع ليلى، المسرحية الغنائية دونكي شوت، مارسل خليفة، والموسيقى جي ما نوكيان. تاني مهرجان رح أحكي عنه تختلف طبيعة موقعه، إلا أنه ما بقل أهمية عن مهرجان بيبلوس. عم نحكي عن مهرجان بيت الدين، اللي بيعتبر واحد من مهرجانات الصف الأول بالشرق الأوسط. هيدا المهرجان بيصير بقصر بيت الدين السياحي بمنطقة الشوف. هيدا القصر اللي عمره ميات السنين، واللي صعب نقدر نوصف جماله. كل ما أطلع على قصر بيت الدين بسرح وبحس حالي أول مرة بشوفه. هيدا القصر بيتقلف من مزيج من الحجر اللبناني ببنيته الخارجية، وفن الزخارف الدمشقية من داخله. وكمان بيتميز بحدايق كبيرة وبساحة واسعة اسمها الميدان. تم افتتاح أول موسم لمهرجان بيت الدين بصيف ال1985 خلال الحرب اللبنانية. وكان الهدف منه إثبات الإيمان بالدور السقافي اللبناني وقوة الفن حتى بأصعب ظروف الحرب. سنة 1987 استلمت السيدة نورا جنبلاط إدارة لجنة مهرجان بيت الدين، وصارت تزيد شهرته على الصعيد الداخلي، لحتى صار مهرجان عالمي مع تقدم السنين. وضل هالمهرجان يتوسع سنة بعد سنة فوصل عدد الجمهور اللي مشارك فيه لل51 ألف شخص سنة 2003. من وقتها وصار كل سنة بيحضر هالعدد الكبير وبشارك بالمهرجان أهم الفنانين العالمية. رقي هالحفل وسحر قصره بيجذب فنانين مهمين للمشاركة فيه. منهم كاظم الساهر، ماجدا الرومي، فيروز، شارل أزنافور، فرقة كراكلا، ماريا كاري، غارو، باتريسيا كاس، ريكي مارتن، والمسرحية الغنائية نوتر دام دو باري. وفي شي حلو بدي أخبركن يه، هيد السنة كانت مفاجأة افتتاح الدورة الـ 35 لمهرجانات بيت الدين الدولية حضور الموسيقى اللبنانية العالمية جابرييل يارد، الحاصل على أوسكار أفضل موسيقى لفيلم English Patient، بمشاركة الصوت الرائع ياسمينة جنبلاط. هي بتكون حفيدة الفنان الكبير أسمهان. اجتمعوا بليلة بتحمل عنوان لقاء على شرق جديد. آخر مهرجان بدي أحكي عنه هو الأقدم بين الثلاثة، مهرجان بعلبك الدولي. بلش مهرجان بعلبك سنة 1955 وحصل على شعبية كبيرة من كافة الدول. بيصير بالأكروبول الرومان القديم بمدينة بعلبك اللي بعدها محافظة على معلمة السياحة وأثارات الرومانية. بيقدم هيدا المهرجان الموسيقى الكلاسيكية، الرقص، المسرح، الأوبرا، الجاز، والموسيقى العالمية الحديثة. نشأ مهرجان بعلبك وحصل على دعم وتشجيع من الرئيس اللبناني السابق كاميل شامعون اللي كان بده يأكد على دور لبنان بتطوير الثقافة والحضارة. وكمان موقع هيدا المهرجان بين هياكل وأثارات مدينة بعلبك كان له تأسير كبير على ضخامة الأعمال الفنية اللي فيه. أنا شخصياً كتير بيبهرني المزيج بين جمال مدينة بعلبك والفن اللي بيتقدم فيها. خلال الحرب اللبنانية توقف المهرجان لمدة 22 سنة. ضمن هالسنين قدمت لجنة المهرجان كتابة من 300 صفحة بيحمل تاريخ وصور لأهم الحفلات اللي شاركت ببعلبك. بالإضافة لشهادات من أهم الفنانين اللي شاركوا بهالمهرجان. من الفنانين اللي شاركوا بمهرجان بعلبك الدولي جوني هالدي، نينا سيمون، ستينغ، ميكا، فيروز، إبراهيم معلوف، أم كلتوم، بن هاربر، وفرقة ديب بيربل. شكراً على استماعكن وإن شاء الله تكونوا استمتعتوا بالحلقة. ترقبوني بحلقة جديدة قريباً."
  },
  {
    "title": "Episode 7 – Four common proverbs",
    "audio_url": "audio\\1851562-four-common-proverbs.mp3",
    "gpt4o_transcribed_text": "مرحبا وأهلا وسهلا فيكن من جديد معي أنا مريم بحلقة شعبية وتراثية عاللانجوج ويف بحلقة اليوم رح نحكي عن الأمثال الشعبية والمثل هو جملة قصيرة انحكت بعد قصة صارت مع ناس من زمن وتحولت لعبرة أو حكمة بيستعملوها الناس لحد اليوم بحياتن اليومية للتذكير بهيد العبرة العبرة هي متل نتيجة لقصة بتساعدنا نتعلم الدروس بالحياة من ناس غيرنا مرقوا بأشياء بتشبه ظروفنا أو قصصنا الأمثال الشعبية حاضرة عاللسان الكل ولاد، شباب، كبار بالعمر يعني وين ما كنت وبأي نوع من الأحاديث ممكن تسمع هيد الأمثال قبل ما نبلش خلوني أقلكن إنو القصص اللي رح أخبركن هي عن الأمثال مش بالضرورة تكون مظبوطة أو فعلاً هيك صارت بس هي قصص انشهرت بين الناس وصار الكل يحكيها عنها المثل أو هيداك أول مثل رح نحكي عنه هو الجار قبل الدار وحبيت إني بلش فيه لأن بيحمل معاني كتير حلوة بتدل على أهمية الجار ببلادنا الشرقية والعلاقة القوية اللي كانت تربط الجيران ببعض لحد ما يصيروا كأنن بيت واحد بيقولوا إنو قصة هالمثل ترجع لسنين كتير لورا بس ما ذكروا بأي بلد أو مدينة والقصة بتقول إنو كان في زلمة اسمه أبو دف البغدادي جاره وقع بأزمة مالية صعبة كتير واضطر يعرض بيته للبيع حتى يقدر يوفي ديونه وبالفعل عرض الجار بيته بألف دينار كل الجيران قالوا لهالرجال إنو بيته بيسوى بس خمسمية دينار وأبو دف كمان رجع حاول يقنع جاره إنو البيت بيسوى بس خمسمية جاره لأبو دف كان عنده جواب بيفاجئ كتير وقال له إنو هو عم بيبيع البيت بخمسمية والجيران بخمسمية تانية وأكد له لأبو دف إنو وقت اشترى البيت من عشرين سنة كان يفكر بالجيرة يعني الجيران كان يفكر بالجيرة كتير وبالفعل مع السنين ربطته بجيرانه علاقة صداقة وأخوة وشاف منن كل خير وقداش هني أصيلين أصيلين يعني ناس عنده مبادئ وأخلاق وشهامة ولما ولاده تزوجوا وبععدوا عنه رفض يترك جيرانه وعشرته معن لأنو قيمتن تسوى قيمة بيته لما أبو دف سمع هيدا الحكة تكفل بكل ديون جاره ودفع له كل شي عليه حتى يضل ببيته من هون صارت الناس تقول الجار قبل الدار لما بدون يدلوا على أهمية الجيران وكيف إنو قيمتن من قيمة البيت ولما بدون يذكروا إنو الشخص لازم يوقف حد جيرانه ويساعدن بأي أزمة حتى لو قبل بيته المثل الثاني بيقول طب الجرة عتمة تطلع البنت لأمة طب يعني وقع أو كب والجرة هي مثل بريء مي بس معمول أو مصنوع من فخار يعني كأن المثل حرفيا عم يقول كب البريء عتمه تطلع البنت تشبه أمة هالمثل بيستعملوه عادة وقت بدون يخبروا قداش البنت طالعة بتشبه أمة بيقولوا إنو قصة هالمثل ترجع لبنت بقديم الزمان خلينا نحنا نسميها ليلى ليلى كبرت وتزوجت وحماتها يعني أم زوجة ورح نسميها نادية كانت تبعتها عن نبع لتعبي جرات المي ليلى نعرف عنها إنو بس ترجع من النبع بتتفركش وبتوقع كتير ومرات كانت تتوقع كل المي اللي بالجرات وتكسرن وبיום من الأيام بعد ما ليلى خلفت وصارت أم وكبرت بنتها شوي قررت حماتها نادية تغيظة يعني تناكدة أو تقهرها وقررت نادية تبعت بنت ليلى عن نبع بدل ليلى لتفرجي الكل إنو بنت ابنها أشطر وأسكى من ليلى راحت البنت الصغيرة عن نبع تعبي مي وهي وراجعة تفركشت وكسرت كل الجرات ورجعت لعند ستة نادية وأمها ليلى عم تبكي ستة هون ضحكت كتير على شبه البنت لأمها حتى بهالشغلة وقالت طب الجرة عتمة تطلع البنت لأمها ثالث مثل رح خبركن عنه هو عطي خبزك للخباز ولو أكل نصه وهيدا المثل عادةً بتستعمله الناس لتقول إنو سلم أي شغلة للخبير فيها ولو أخد نصه بيحكوا إنو كان في خباز كبير بالعمر عنده فرن وكانت مصلحة بيشتغل فيها من السنين ولما نعجز وما عاد قادر يدير الفرن سلم الشغل لشاب بيشتغل عنده وقال له الفرن صار إلك وخبر الشاب إنو هاي مسؤولية كبيرة وحدد للشاب كم رغيف بتحتاج كل عيلة بالحي لأن ما لازم يزيد الخبز حتى ما يضطروا يكبوه وما لازم ينقص عن حاجة الناس وقال للشاب إنو هو بيحتاج أربعة رغفة خبز كل يوم لإله ولمرته بعد فترة قرر الشاب يعيد حسابات الفرن ولقى إنو الخباز الختيار يعني الكبير بالعمر هو ومرته كتير عليهم أربعة رغفة خبز وصار يبعتلن بس رغيفان بدون ما يشاورن أو يسألن وبיום من الأيام ظهر الشاب ليشتري دجاج من السوق بس ما لقاه ولأن الخباز عنده إن الدجاج وهو اللي بيبيع للسوق قرر الشاب يزوره ببيته لما نوصل شاف بإن الدجاج الكبير يعني أفص للدجاج بس دجاجة وحدة فسأل مرت الخباز ليش باقي بس وحدة؟ قالت له إنو هي وزوجها من زمان ما عاد قادرين يظهروا على السوق ويجيبوا علف أو أكل للدجاج لهيك كانوا معتمدين على الخبز اللي بيجيهن من الفرن كانت تاكل هي وزوجها رغيفان وتيبس رغيفان لتطعمهن للدجاجات لما الشاب صار يبعتلن بس رغيفان بطل عنده أكل للدجاج وهيك صاروا يموتوا الدجاجات وظل عندن بس دجاجة وحدة قالت له للشاب بسبب قلة خبرتك وغلطك بالتقدير حرمت الحي كله من الدجاج يا ابنة عطي خبزك للخباز ولو أكل نصه المثل الرابع والأخير اللي رح نحكي قصته هلا هو رجعت حليمة لعادتها الأديمة وهيدا المثل بيستعملوه وقت حدا يكون معروف عنه عادة أو شغلة معينة بيعملها كتير ويحاول يغيرها بس بعد فترة ما بيقدر وبيرجع يعملها نفسها بيقولوا قصة هالمثل بترجع لمرته لحاتم الطائق حاتم الطائق هو شاعر عربي قديم كان معروف كتير بالكرم مع إنه كان وضعه المادة على قده يعني ما عنده كتير مصاري أو أملاك لدرجة إنه مرة إجا لعنده ضيوف جوعانين بوقت كان فيه جفاف لأن ما عم ينزل شتاء والزراعة ما عم تنتج منيح فالناس ما عنده شي تاكله لهيك ومن كرمه دبح الفرس اللي عنده يعني حصانه حتى يطعمهم وهيك صار مضرب مثل بالكرم مرته لحاتم كان اسمها حليمة وما كانت مثله كانت مثلاً تبخل كتير بالسمنة اللي بتحطها بالأكل السمنة هي دهن مثل الزبدة مثلاً بس بيعملوها من لبن المعزة أو البقر وهي بتزيد دسامة الأكل وبالنسبة لبعض الناس بتزيد طيبته كمان حاتم الطائق حبي يطلع حليمة من البخل بهالشغلة فقال لأنه جدودهم حكوا إنه كل ملعقة سمنة بيحطها الإنسان بالأكل بتزيد يوم بعمره وهيك صارت حليمة كل يوم تزيد السمنة بالأكل وصار أكلها أطيب يوم بعد يوم وبיום من الأيام بيموت ابننا الوحيد وقد ما بتزعل حليمة عليه بتصير تتمنى الموت وبترجع بتصير تنقص السمنة بالأكل حتى ينقص عمره هون الناس قالوا المثل المعروف رجعت حليمة لعادتها الأديمة لهون منكون غطينا أو شرحنا بهالحلقة أربع أمثال مع قصصن اللي هنن الجار قبل الدار طب الجرة عتمة تطلع البنت لأمة عطي خبزك للخباز ولو أكل نصه ورجعت حليمة لعادتها الأديمة على أمل إنه المرة الجاي اللي بتكونوا عم تتحدثوا فيها مع حدا ويستعمل هالأمثال بحكيه تعرفوا بالضبط شو قصده من اللي قاله بالخلاصة في كتير أمثال بتحكيها الناس بالأحاديث اليومية لتعبر عن مواقف أو عبرة بالحياة في أمثال ممكن الشخص يفهمها من السياق أو المعنى العام للحكاية وفي منهم صعب الواحد يفهمن بدون ما يعرف القصة اللي إجوا منها."
  },
  {
    "title": "Episode 3 – Jeita Grotto caves",
    "audio_url": "audio\\2026740-jeita-grotto-caves.mp3",
    "gpt4o_transcribed_text": "سلاماتي حلوين، أنا دارين من لبنان. هالبلد اللي كتير مميز بطبيعته وبناسه وبطقسه الحلو. لهيك اليوم اخترت أعرفكن على واحدة من أشهر معالمه السياحية اللي اسمها مغارة جعيتة. بمغارة جعيتة، يمكن ما بتعرفوا، هالمغارة كانت على قائمة المرشحين للوصول لعجايب الدنيا الطبيعية السبعة. بس لأنه لبنان بلد صغير من ناحية عدد سكانه، فما قدرت نسبة التصويت أنه تنجحها، وما قدرت هالمغارة تربح. هلأ بس أخبركن شوي عن المغارة، اللي كتار من السويح بيسموها المغارة السحرية، كونها حلوة وصحرة بشكل غريب. رح تعرفوا قداش هالمغارة كان عندها حظوظ أنه توصل لعجايب الدنيا السبعة وما زبطت. مغارة جعيتة بتبعد عن بيروت عاصمة لبنان حوالي 40 دقيقة بالسيارة، يعني كتير قريبة. وخلال مشواركن لحتى توصلوا لهالمغارة، رح تمرقوا بكتير مطارح حلوة باللبنان. وواحد منهم وادة، اسمه وادة نهر الكلب الأثري، اللي أصلاً بحد ذاته من أجمل الوديان الطبيعية باللبنان. تقصوا دايماً حلو، فما في مشكلة إذا زرتوها بالصيف أو بالشتاء. ومغارة جعيتة عندها قصة كتير مهضومة، لما اكتشفوها سنة 1836. كان في مستكشف أمريكاني اسمه ويليام تومسون عم يتصيد بالوادة، وشاف فتحة هيك بالجبل عم يظهر منها مي كأنها نبع. فرفع باروته وقوص بنص هالفتحة، وسمع إنه هالرصاصة راحت مسافة طويلة وعملت صدى قوي، واكتشف إنه في مغارة عميقة بهالمكان. بس بوقتها مش كتير اهتموا، وبقيت هالمغارة نايمة بدون ما حدا يعرفها تقريباً. لحتى بعدين علماء الطبيعة اكتشفوها سنة 1958. ولأنه مغارة جعيتة مكونة من مغارتين، واحدة صخرية، يعني بتفوتولا مشي على الإجرين، والتانية مائية، يعني بتستعينوا بالأوارب الصغيرة لحتى تتفرجوا عليها. هلأ الجزء الصخري مكون من نوع من الصخور اللي منقله الكارستي، وهيدا النوع بتتشكل منه معظم جبال لبنان. هيدا الصخر أو الحجر اللي بيميزه إنه بيصير يدوب مع المي والشتاء، وبتصير تتكون المغارة. وبعد ملايين ملايين لسنين، بتصير هالصخور تاخد أشكال رائعة ونعمة، وتلمع، متل كأنها شمع دايب بنصه حبات كريستال. يعني إذا قربتوا مسحتوا إيدكن على الصخور، بتفكروا إنه في مي، بس هني حجر طبيعي مية بالمية. هالجزء الصخري من المغارة طوله حوالي 2 كم، بتتخيلوا 2 كم؟ بس الزوار ما بيقدروا يفوتوا على أكتر من 800 متر، لأنه جوه بخف الأكسجان اللي منتنفسه، ومنكون عم نعرض حالنا للخطر. أما الجزء المائي من مغارة جعيتة، فهو حوالي 4 كم، أف عن جد شو كبيرة، وهالجزء من المغارة بتفتولوا متل ما قلتلكن، أو بالمراكب، أو شخطير صغيرة معمولة من الخشب الخفيف، وزنه خفيف كتير، ومرات شخطير تانية بتننفخ بالهوى كرمال ما تقذي الصخور. وما بيسمحوا يفوتوا الزوار على أكتر من 500 متر، بعد ما يتأكدوا إنكن لابسين سترات الهوى المنفوخة اللي بتحميكم من الغرق، لأنه مرات المي بتكون كتير غميقة. وعلى فكرة، هالمغارة بس استكشفوا منها حوالي 6200 متر لسنة 2019، بس طولة الأساسي هو 9000 متر، يعني 9 كم. عن جد من أكبر وأجمل العجيب اللي بتصنع الطبيعة هي هالمسافة الكبيرة، واللي بعدها لليوم محافظة على رونقها وروعتها وأصلتها. مغارة جعيتة تحدت كتير عوامل مش بس طبيعية، كمان اجتماعية، وخاصة بعد الحروب اللي مرق فيها لبنان. وبقيت هالمغارة صامدة، وقامت الدولة عملت جنينات طبيعية ومواقف سيارات، ورجعت الناس تزورها من سنة 1995، بعد ما كانت تسكرت، تخيلوا، لحوالي العشرين سنة من قبل. بس حتى هالزيارات فيها كتير شروط بيفرضوها علماء الجيولوجيا على هود الزوار. لأنه نحنا لما نفوت عليها حرارة جسمنا بتخليها تتأثر، وبيصير يطلع نباتات وحشيش منسميهن التحالب. نفسهن هني زيتن اللي منشوفن على صخور البحر، منصير نشوفن على صخور المغارة، وبالتالي بتصير هالتحالب تاكل منن وتغير شكلن. وكمان ما بيسمحوا العلماء إنه تلمسوا هالصخور بالإيدين، لأنه مع مرور الوقت منكون عم ننقل جراثيم، ولهيدا السبب في عمال بيقوموا تنظيف هالصخور دايماً بمواد خاصة، ترجع للمعطة ولونة اللي متل العج. حتى الضوء، الضوء لازم يكون كتير خفيف كرمال ما تتأثر الرطوبة جوه. منشان هيك من زمان كتير قبل ما يتطور العلم، كانت الدولة اللبنانية تسمح إنه يتصور أفلام، فيديو كليبات، وأفلام وثائقية بقلب هالمغارة. بس بعدين لما اكتشفوا إنها عم تتأثر، وقفوا هالشي، وصار مش مسموح إلا تحت شروط كتير قاسية، ولوقت كتير محدد للحفاظ عليها. أنا بتذكر لما رحت زرتها كنت معاني بالمدرسة، يا الله شو كانت ذكرياتي حلوة هونيك، التقص كتير حلو، شوية برد بس حلو، وكنت عم أمشي مع أصحابي اللي كانوا كتير مندهشين فيها. دهاليز وطلعات ونزلات، وما حدا عم يحكي مع حدا قد ما فيها سحر. وليك قديش صار لي سنين طويلة ما رجعت زرتها، بس بعدني بذكر إني كتير انبسطت هونيك، وإنه في لحظات تتفاجأوا من العجايب اللي ممكن تعملها الطبيعة بالأرض. صحيح هالمغارة ما وصلت لعجايب الدنيا السبعة، بس هي أكيد أكيد وحدة منهم. إذا جيتوا على لبنان بحب إنه نرجع نزورها سوا. بتمنى تكونوا حطيتوا مغارة جعيتة على ليستة مشاريعكن لهالسنة، وشكراً كتير لأنكن سمعتوني وإن شاء الله تكونوا تسليتوا. أنا دارين، تابعوني بحلقة جديدة."
  },
  {
    "title": "Episode 2 – Chouwen Lake",
    "audio_url": "audio\\1790926-chouwen-lake.mp3",
    "gpt4o_transcribed_text": "مرحبا وأهلا وسهلا فيكن معي أنا مريم بحلقة جديدة وممتعة على Language Wave. شهر العسل هو شي كتير ناس حول العالم تحلم فيه. والمعروف إنو شهر العسل هو سفرة حلوة بيختاروها بعض العرسان حسب ميولن أو شو بيحبو تيطلعو برا البلد أسبوع، عشر أيام أو أكتر مباشرة بعد زواجون حتى يغيروا جو ويكسروا الروتين. زكرة بتضل معن كل العمر. من كم شهر لورا أنا كمان كنت عم خطط لشهر العسل قبل زواجه وبعد شوية أحاديث أنا وخطيبة يعني زوجة هلأ توصلنا إنو نحنا ما بدنا نسافر بدنا نعمل شهر عسلنا سياحة بلبنان ومش أسبوع ولا عشر أيام. لأ رح تكون على مدة أطول بكتير نحنا منقرر قيمة بتخلص. ليش لنسافر حتى نشوف جمال العالم ونحنا بلدنا بعدنا مش مكتشفينه ولا منعرفه منيح. بحلقة اليوم رح أخبركن عن آخر مشوار طلعناه أنا وزوجة هالصيفية كجزء من شهر عسلنا اللي ما خلص واللي كان مسير جبلة بمحمية جبل موسى وتحديدا عند بحيرة شوان بشمال لبنان. بالصدفة ويوم سبت بالليل شفنا صورة عالإنترنت لبحيرة خيالية بوادي بين جبال خضرة كتير تحت عنوان جنة شوان عند نهر إبراهيم. البحيرة هي شي مثل بركة مي بس على أكبر شوي ومتل ما تعودنا أنا وزوجة منحب المغامرة وأنو نكتشف المناطق ونوصلها بسيارتنا على خرايط جوجل وبدون مساعدة من حدا. ما كتير لقينا معلومات عن المنطقة أو كيف الوضع فوق بس تاني يوم ساعة 7 الصبح انطلقنا من بيروت قاصدين البحيرة. خلوني أحكيلكن شوي عن المنطقة وعن نهر إبراهيم اللي يعتبر من أشهر الأنهار بشمال لبنان. هالنهر بيبلغ طوله 31 كيلو متر وبينبع من مغارة أفقا ونبع العقورة. أفقا والعقورة هني من أجمل الضيعة السياحية بشمال لبنان كمان. بحيرة شوان هي جزء من النهر وبتوقع ضمن محمية جبل موسى. المسافة بين بيروت وآخر نقطة بتوصلها السيارة قبل البحيرة هي 48 كيلو متر. يعني إذا ما في عجقات سارع الطريق تاخد شي ساعة وعشر دقايق بالسيارة. وقت وصلنا استقبلنا مارسال اللي هو المسؤول عن المحمية. حدا كتير متعاون وإيجابي. خبرنا عن المحمية أكتر. وهون دفعنا دخولية قيمتها 8000 ليرة لبنانية للشخص الواحد. أخدنا الأكل والماء بالشنط عالظهر. وبلشنا المسير الجبلة من بوابة المحمية. حوالي ساعة مشة متوسطة الصعوبة بين طلعات ونزلات بالجبل والوادة. وأخيراً بتبلش تنكشف قدامكن مية البحيرة الزرقة وسط جبالان مليانين خضار. عالطريق في أكتر من نبع مي طبيعة. تقدروا ترتاحوا عندن وتشربوا مي باردة عم تنزل من قلب الصخور. وفيه بعدين مرتبة من حديد وخشب مبنية من قبل المحمية حتى تاخدوا أحلى صورة تذكيرية من فوق مع البحيرة والجبال. وبعدها بتكفوا المسير شي ربع ساعة لتوصلوا لدرج طويل بين الشجر. بنهايته بتبلش ضفة البحيرة. قعدنا عالضفة تحت الشجر وحطينا ترويقتنا اللي حملناها معنا بالشنط حد المي الزرقة النظيفة. احترمنا قانون المحمية اللي بيمنع السباحة بالبحيرة للحفاظ على نظافتها وبسبب تيار المي القوي. واللي للأسف أغلب الناس مش متأيدة فيه. القعدة كانت عنجد روعة. الهويات مع الشمس والمي بهالخضار فعلاً متل ما كان مكتوب. هي جنة شوان. وتقريباً عند نص النهار بلشت كتير وفوت سياحية توصل وعجقت. فقررنا نرجع. وطريق الرجعة كانت نفس المسار الجبلة اللي نزلنا منه. أكيد التعب بهالرحلة كان كتير. بس تعب حلو. وعنجد بيستحق اكتشاف كل هالجمال ببلد متل لبنان. مساحته يمكنه صغيرة بس فيها كتير جنات مخباية."
  },
  {
    "title": "Episode 1 – Mezza",
    "audio_url": "audio\\1637659-untitled-episode.mp3",
    "gpt4o_transcribed_text": "أهلا وسهلا فيكن بحلقة جديدة من Language Wave. أنا لين واليوم رح نحكي عن موضوع كتير مهم بالثقافة اللبنانية. موضوع بمثل لبنان بصورة كتير حلوة بقلب لبنان وبالخارج كمان. هنحكي شوي عن الميزة اللبنانية. كتير مننا سامع بالميزة اللبنانية بس كتير ما بيعرف شي عن الميزة وهلأ وبكام دقيقة رح أحكي شوي عن هيدا الموضوع. هنحكي شو يعني ميزة لبنانية وشو هي الأطباعة اللي بتكون الميزة اللبنانية ولشو بترمز. وبعدين هأحكي شوي عن حالي وقول شو أكتر طبق أنا بحبه بالميزة وليش. أول شي شو هي الميزة اللبنانية؟ الميزة اللبنانية هي عبارة عن أطباعة أكل ووجبات خفيفة وزغيرة تتقدم على الصفرة قبل ما تتقدم الوجبة الرئيسية. والهدف منها إنه تهيق القاعدة على الصفرة وتفتح لنفسه لبعدين يأكل الوجبة الرئيسية. تتألف الميزة اللبنانية من كتير أطباعة وبتتعدد بمكوناتها. ففي منها معمولة بخضرة وفي منها معمولة بلحمة وفي أطباعة تانية معمولة من لحمة وخضرة. ومن أكتر أطباعة الميزة اللبنانية المشهورة والمعروفة منذكر بابا غنوج، متبل بحمص، ورق عنا ببزيت، بطاطة حرّة، هندبة، فاتوش، وتبولة. وكمان ما مننسى الكبة يلي بتتنوع بين الكبة المقليّة، الكبة النيّة، والكبة المشويّة. وغيرها كتير من أطباعة. ويلي بيميز الميزة اللبنانية كمان إنه هي عبارة عن أكتر من وجبات أكله بس. هي عبارة عن رمز اجتماعي بتقرب وبتقول علاقة بين الرفقة والأهل والأصحاب وبتخلق ذكرياتي كتير حلوة. فشو في شي ممكن يقول علاقة بين الرفقة والأهل غير إنه ييكلوا على صفرة وحدة ومن نفس الأطباق؟ فهيك منلاقي بكل الجمعة اللبنانية حلوة في ميزة. وأنا شخصياً بحب الميزة اللبنانية كتير. وأكتر طبق بالميزة اللبنانية بحبه هو التبولة. ليه؟ لأنه من أربع سنين كانت أول مرة بطلع فيها على ضيعتي. قريبين بيّ عزمونا على الضيعة وبوقتها كانت أول مرة بزور فيها ضيعة الحلوة وبتعرف على أهل الكرمة والحلوين وعلى أكل الطيب. بهيديك النهار كنا معزومين على الغداء. وقت نقول غداء لبناني أكيد منفكر ميزة. الميزة اللبنانية هي الجزء ما بيتجزأ من الصفرة اللبنانية. وأول صحن حضرناه وأكلناه بوقتها كان صحن التبولة. وللي ما بيعرف التبولة هي نوع من الميزة اللبنانية محضرة من خضرة وبتحتوي على بقدونس، بنادورة، برغل، حامض، نعنى، بصل أخضر، زيت زيتون وملح. والخضرة يلي حطيناها بهيدا الصحن بوقتها كانت كلها مقطفة من الجنين يلي حد البيت. فهي خضرة طبيعية عضوية أو بالإنجليزية organic. قطعنا الخضرة سوا وحضرنا صحن التبولة وتشاركنا بأكله. وما بنسى هيدا النهار أبداً لأنه كانت الأجواء كتير حلوة والتبولة كانت طيبة. والحلوة بالميزة اللبنانية إنه بتخلق ذكريات كتير حلوة لأنها بتكون بالجمعات والأجواء الحلوة. فلهلأ كل ما بدوق صحن التبولة بتتذكر هيدا النهار. ومن وقتها التبولة هي الطبق المفضل عندي بالميزة اللبنانية. وهيك منكون حكينا اليوم شوي عن الميزة اللبنانية وعلى شو بتحتوي وأيمتها ومع مين بتتاكل ولشو بترمز وبتكون حكيت شوي عن حالي وخبرتكن عن طبق المفضل بالميزة اللبنانية وليه هو طبق المفضل. ولهون بتكون خلصت حلقتنا لليوم ونحن متل العادة بنحب دايما نسمع اقتراحاتكن وتعليقاتكن على حلقاتنا. بتمنى تكون عجبتكن حلقتنا وبتمنى شوفكن بحلقات جديدة من Language Wave. شكرا كتير ومع السلامة."
  }
]