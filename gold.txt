مريم هاي رنا عفوا تاخرت لاوصل بس طولت للقيت سرفيس رنا ولا يهمك مريم ما حسيت بالوقت كنت قاعده عم بقرا مقال عن حياه جبران خليل جبران فيه كتير تفاصيل اول مره بعرفا عنو مريم ما عندي مانع ابدا نتذكر شويه معلومات عن جبران وحياتو رنا عظيم بالاول حكيو عن حياتو ونشاتو خلق جبران ب بلده بشري بشمال لبنان سنه ال ألف و ثمانمائة و ثلاثة و ثمانون انا زايرتا للضيعه طبيعه بتجنن فيا وفيا شجر وخضار كيف ما برمتي جبران خلق بعيله فقيره وتعلم بمدرسه الضيعه كان واضح انو هالطفل عندو مواهب رسم مميزه وصار استاذو يشجعو لينمي موهبتو مريم اللي بعرفو انو بسبب هالفقر هاجر مع عيلتو ع ولايه بوسطن باميركا كان عمرو شي عشرة او اثنا عشر سنه رنا مزبوط كان عمرو اثنا عشر بسنه ألف و ثمانمائة و خمسة و تسعون و هونيك بلشت تظهر موهبتو بالادب لتبلش مسيرتو الادبيه بعدين هالهجره سمحتلو كمان انو يكتب باللغتين العربيه والانكليزيه بنفس القوه و الابداع وتميز بالكتابه عن الحب والدين والفلسفه مريم واكيد ذاكرين انو صار يعتبر احد رموز عصر النهضه العربيه للادب العربي الحديث وخاصه بالشعر النثري او يعني الشعر الحر اللي مش موزون و عالقافيه رنا اكيد وكاتبين انو اد ما كان مميز اساتذتو اهتمو فيه كتير وقدر يعمل اول معرض رسم سنه ألف و تسعمائة و أربعة بجامعه كامبريدج ببريطانيا وكان عمرو بس واحد و عشرون سنه و اصدر بعدا بسنه وحده اول كتاب الو سماه الموسيقي ومن بعدا كتاب عرائس المروج واللي كان كتاب فيه ثوره وهجوم علي التعصب الديني والفوارق الاجتماعيه بين الناس يعني انجازات كبيره بعمر صغير بتدل علي عبقريه جبران خليل جبران مريم مش هو قبل اول معرض الو رجع علبنان وعاش أربعة سنين ليتلعم و يتقن اللغه العربيه رنا مبلا ورجع بعد لبنان علي بوسطن ومن بعدا انتقل لل عاصمه الفرنسيه باريس سنه ألف و تسعمائة و ثمانية والتحق ب معهد الفنون الجميله درس هونيك فن التصوير والرسم و النحت ونشر كتاب الارواح المتمرده ومن بعد باريس انتقل عنيويورك و نشر روايه الاجنحه المتكسره مريم اللي بعرفو كمان انو اول كتاب صدر لجبران باللغه الانكليزيه كان اسمو المجنون او The Madman بظن كان عمرو بوقتا خمسة و ثلاثون سنه بقولو هالكتاب لاقي نجاح بالولايات المتحده و تترجم مباشره بعد طباعتو لاربع لغات وهني الفرنسيه والالمانيه والايطاليه والاسبانيه ووقت توسعت شهرتو بين الكتاب اكتر بهالفتره اسس جبران مجموعه ادبيه ضمت عدد من الكتاب المهاجرين عاميركا سماها ال رابطه القلميه يعني بيجمعن القلم اللي هو رمز الكتابه والابداع رنا صح واستمر عطاء جبران بالادب فنشر سنه ألف و تسعمائة و ثلاثة و عشرون كتاب النبي اللي ضم اثنا عشر لوحه قام جبران برسما وهالكتاب هو من اشهر مؤلفاتو وكتبو باللغه الانكليزيه تمت ترجمتو لاكتر من مائة لغه و مصنف ضمن اكتر الكتب المترجمه عبر التاريخ جبران نفسو عبر باكتر من مناسبه انو ما توقع هالكتاب ينتشر وينشهر هلاد اما بالجانب الشخصي والعاطفي فحاكيين انو ربطت جبران علاقه حب قويه بالاديبه اللبنانيه الفلسطينيه مي زياده وعاشو هالعلاقه بدون ما يلتقو حب بالرسائل و عن بعد وهالرسائل انجمعت بعدين بكتاب اسمو الشعله الزرقاء ضم سبعة و ثلاثون رساله بيناتن مريم بس بتذكر انو في سيده تانيه كانت بحياه جبران بظن اميركيه وكان الا دور كبير حسب ما بينحكي ب دعم مسيره جبران الادبيه والفنيه ماديا ومعنويا حتي اني قريت مره انا كانت تدققلو لغويا كل كتاباتو وكتبو باللغه الانكليزيه رنا عم تحكي عن ماري هاسكل كاتبين عنا كتير بالمقال ماري كانت اكبر من جبران بحوالي عشر سنين كتبت عنو مذكرات يوميه و اتبادلت هي وياه حوالي ال ستمائة رساله بين سنه ألف و تسعمائة و ثمانية وألف و تسعمائة و واحد و ثلاثون وقت توفي جبران كانت ماري بعدا عم تدقق مسوده اخر كتبو بعنوان التائه وجبران كان اعلن للكل عن فضلا الكبير ب صقل موهبتو لمن كتب لقد اصبحت فنانا بفضل ماري هاسكل مريم جبران توفي ب مرض السل مزبوط رنا صح اتوفي بسببو سنه ألف و تسعمائة و واحد و ثلاثون ومرض السل كان متل اللعنه ععيلتو لان اختو وخيو اتوفو بذات المرض قبلو كانت امنيتو يندفن بلبنان فاختو مريانا وماري حرصو علي تنفيذ هالوصيه وهيك اندفن جبران ب دير مار سركيس ببشري بعد ما رتبو مريانه وماري شرائو واللي بعدين صار يضم متحف الايقونه اللبنانيه جبران خليل جبران مريم بسمع انو هالمتحف كتير حلو و غني بال مخطوطات واللوحات اللي رسمن جبران وبضم الادوات اللي كان يستعملا بالنحت و الرسم وانو كمان فيه لجنه اسما لجنه جبران الوطنيه مسؤوله عن المتحف وبتملك الحق الحصري لاداره كل ارث جبران خليل جبران الفني والادبي و حقوق النشر لاصداراتو رنا خاتمه المقال بتحكي عن هاللجنه والمتحف هاللجنه انشات كون اعمال جبران بعدا بتترجم وبتنشر لليوم وتحولت ل مسرحيات واغاني وحلقات اذاعيه وانعمل عنا افلام وثائقيه وكمان ابحاث خاصه حول ادبو ونظرتو العميقه للحياه والموت يلا اخدنا الحديث وما طلبنا شي بعد مريم يلا لكن خلينا نطلب شي دافي نشربو لان بلش يبرد الطقس
